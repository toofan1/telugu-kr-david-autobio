
38

1948 సంవత్స రావడం నా సాహిత్య సేవా జీవితంలో కొత్త మలుపును
తెచ్చినది. యావదాంధ్రదేశములోనూ నాకు విశేషమైన ప్రసిద్ధిని చేకూర్చిన
“యుగములు” (గ్రంథరచన ధారావాహికంగా “సువార్త ప్రకాశిని”లో సాగినది.

“యుగములు” రచన కుపక్రమించుటలో (ప్రేరణ నాకు శనివారపు
సబ్బాతు మిషనువారే, కాలచక్రగమనాన్ని పరికించక, సిలువకు పూర్వమున్న
ధర్మశాస్త్ర యుగమునకుపోయి, కృపకు దూరమైన శనివారపు మిషను సిద్ధాం
తాన్ని పూర్వపక్షం చేయుటకే “యుగములు” ద్వారా పూనుకున్నాను.

“పూర్వకాలమందు నానా సమయంలోను, నానా విధములుగాను.
(ప్రవక్తల ద్వారా, మన పితరులతో మాటలాడిన దేవుడు ఈ దినముల అంత
మందు కుమారుని ద్వారా మనతో మాట్లాడెను...ఆయన ద్వారా 'యుగములిను
నియమించెను. (హెబ్రి 1:1-2) అన్న సత్యాన్ని ఈ మిషనువారు గమనించరు.

బండి చక్రమునకు ఆకులవలె, కాలచక్రమునకు యుగములు ఉన్నవి,
దొర్లుతున్న కాలచక్రం యొక్క ఆరవ యుగమే - కృపాయుగం.

కృపాయుగంలో ఉండి, కృపాయుగానికి వెనుకనున్న ధర్మశాస్త్రయుగాన్ని
పట్టుకు వ్రేలాడుతూ, కృపాయుగం యొక్క దైవకృపను (గ్రోలి, నిత్యజీవము
పొందుటకు అర్రులు చాచని మూఢభక్తులే ఈ శనివారపు మిషనరీలు.

యుగములను-ఒక్కొక్క యుగములో దేవుడు మానవులతో సహకరించిన
క్రమాన్ని బట్టి నిర్ధారించవచ్చును. ఆదాము నుండి (ప్రపంచ చరిత్రను లేఖన
ములు ఏడు విభాగములుగా విభజించినవి. ఈ ఏడు యుగాలనవచ్చును.

యుగాలనగానే హిందువుల, క్రేత, కృత, ద్వాపర, కలియుగాలు మనకు
గుర్తుకు రావచ్చును. వాటికి భిన్నమైనవీ యుగములు, దేవుని చిత్త సంకల్ప
మును తెలుపునవీ యుగములు.



ఆ ఏడు యుగాలనూ 1. నిష్కల్మష యుగము, 2. మనస్సాక్షి యుగము,
3. మానవభరణ యుగము, 4. వాగ్ధాన యుగము. 5. ధర్మశాస్త్ర యుగము,
6. కృపా యుగము, 7. సౌభాగ్య యుగము.

నిష్కల్మష యుగం :- ఆదాము సృష్టింపబడినది మొదలు పాపములో
పడిపోవు వరకు, దేవుని మాటను కాపరి సాతాను మాటకు తలొంచిన ఆదిమ
మానవులను దేవుని ఏథేను నుండి తరిమివేసిన కాలమునే నిష్కల్మష యుగముగా
పేర్కొనవచ్చును. ఈ యుగంలో ఎన్నిఏండ్ల సమయమున్నదో బైబిలు నిర్ధేశించ
లేదు.

మనస్సాక్షి యుగం:- ఆదాము పతనం నుండి జలప్రళయం వరకు,
దేవుని సంకల్పాన్నిబట్టి నోవహు సంభవించనున్న జలప్రళయం నుండి రక్షణకు
ఓడను నిర్మించి, ఆ ఓడలో సకలజీవులూ రక్షించబడగా, దైవ సంకల్పాన్ని
గమనించని ప్రపంచమంతయూ జల[ప్రళయంలో నశించిపోయినది. ఆ
నాశనంతౌమనస్సాక్షి యుగ మంతరించిపోయినది. ఈ యుగం దాదాపు
1656 సంవత్సరములు.

మానవభరణయుగం:- జలప్రళయం నుండి అబ్రహాం పిలుపు వరకు,
ఓడ నుండి రక్షించబడి వెలుపలికి వచ్చిన నోవహు యెహోవా దేవునికి బలి
యర్పణ లివ్వగా వాటిని దేవుడాఘ్రాణించి “నేను యుహమీదట లోకమును
ఇలాంటి జల[ప్రతయంతో శపించనని” నోవహుతో నిబంధనచేసి (ఆది
9:10-17) సర్వలోకమును పాలించుహక్కు నోవహుకు అతని సంతానమునకూ
దేవుడిచ్చినాడు. అయితే వారు దేవునికి భిన్నంగా బాబెలు గోపుర నిర్మాణం
చేపట్టినారు. దేవుని ఎదిరించినారు. బాబెలు యొద్ద వారిని చెదరగొట్టడంతో
మానవభరణ యుగం సమాప్తమైనది. ఈ యుగంలో కూడా మానవులు దేవునికి
విధేయులు కాలేదు. ఈ యుగ సమయం దాదాపు 4127 ఏండ్లు.

వాగ్ధానయుగం :- అబ్రహాం పిలుపు నుండి సీనాయిలో ధర్మశాస్త్ర
మివ్వబడ్డవరకు, దేవుడు అబ్రహామును ఏర్పరచుకొని అతని సంతానమును
దీవించి, అతనితో నిబంధన చేసినాడు. అతని సంతానమునకు పాలస్తీనా
దేశమును స్వాస్థ్రముగ ఇచ్చెదనని వాగ్ధానము చేసినాడు. అబ్రహాము ఈ
యుగంలో దేవుని స్నేహితునిగా ఉన్నాడు. ఈ యుగము ఇశ్రాయేలీయుల
ఐగుప్తు దాస్యముతో ముగుస్తుంది. దీని సమయం 480 ఏండ్లు.



ధర్మశాస్త్రయుగం :- సీనాయిలో ధర్మశాస్త్ర మివ్వబడినప్పటి నుండి క్రీస్తు
సిలువ మరణం వరకు, సీనాయి యొద్ద దేవుడు మోషేతో “పక్షిరాజువలె నా
రెక్కలపై మిమ్మును మోయుచు కాయుచు ఐగుప్తు దాస్యము నుండి రక్షించితిని.
కనుక మీరు నామాట వినినయెడల సర్వలోకములో మిమ్మును గొప్పగా
(ప్రేమింతునిని చెప్పి ధర్మశాస్త్రమును దయచేసినాడు, అంతేగాక దేవుడు
మానవులయెడ కృపతో మెలగినాడు. కాని దేవుడిచ్చిన ధర్మశాస్త్రమును
నిరాకరించి, ఇశ్రాయేలీయులు రాజును కోరుకున్నారు. ఆ రాజులు దేవుడిచ్చిన
దేశమును భాగించుకొని షోమోను, యెరూషలేంలను రాజధానులుగా చేసుకొని
రెండు రాజ్యములుగా చీల్చి ఏలుకున్నారు. రాజుల గ్రంధములలో చెప్పబడ్డట్టు
పాపములుచేసి శాపముల పొందినారు. ఉగ్రతపాలై 70 సంవత్సరములు చెరకు
గురైనారు. నియమనిబంధన లన్నింటియందూ అవిధేయులైనారు. దేవుడు
వారిని కనికరించి మెస్సయ్యాను పంపగా బరబ్బాను కోరుకొని, మెస్సయ్యాను
“సిలువవేయుము, సిలువవేయుము” అని అరచి, చివరకు సిలువేసి చంపినారు.
ఇంతటితో ధర్మశాస్త్రయుగ మంతరించినది. ఈ యుగంలో దాదాపు 1500
సంవత్సరాలు ఉన్నవి.

కృపాయుగం :- క్రీస్తు సిలువ మరణం నుండి ఆయన రెండవ రాకడ
వరకు, కృపాయుగం సిలువ వద్ద ఆరంభమైనది. దేవుడు తన కృపా, సత్యము
లను క్రీస్తు ద్వారా అనుగ్రహించినాడు. ఈ కృప, పాపక్షమాపణతో వాకలై
పారినది. క్రీస్తునందు విశ్వాసముంచినచాలు రక్షణ లభ్యం కాగల గొప్ప
యుగమిది. ఇది గత 1080 సంవత్సరాల నుండి పొర్లుతున్నది. ఆయన
రెండవ రాకడలో ఈ యుగ మంతరించగలదు.

సౌభాగ్య యుగం - క్రీస్తు రెండవ రాకడ నుండి సౌబాగ్య యుగం
ప్రారంభమై వేయ్యి సంవత్సరముల నీతిపాలన జరుగు యుగమిది.

కృపాయుగంలోని కృపాత్మ పెంతెకోస్తు దినమందు క్రుమ్మరించబడి
నేటికినీ అనేకులను నింపుతూ, దేవుని సంఘము దిన దిన ప్రవర్ధమాస
మవుతున్న సత్యమును దివాంధులు తప్ప గుర్తించలేదు.
