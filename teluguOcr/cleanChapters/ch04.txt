ఆనాడు ఎటు చూసినా భయం ! బ్రతుకే భయం ! గ్రామాధికారులవల్ల

పటేళ్ళవల్ల, పైన నిజాం నవాబు నిరంకుశ పాలకులవల్ల సర్వవిధాలా జీవనం
దుర్భరంగా ఉండేది.

ఈ జీవన భారాన్వేగాక, సర్వపాపముల విముక్తికి దివ్యౌషధమైన క్రీస్తు
నామమును పాస్టరు బెంజమినుగారే అందించినారు.

ఆయన గొప్ప దైవభక్తుడే గాక కత్తి, కర్రసాములో అపూర్వమైన నైపుణ్యం
గలవాడు. బలిష్రమైన శరీరం, మంచి గాయకుడు, గొప్ప (ప్రసంగీకుడు, ఆయన
గళం విప్పి ప్రసంగించ మొదలిడితే క్రీస్తు సాక్షాత్మ్కరించేవాడు. తన విద్యలను,
తన సకల సామర్థ్యములను శిష్యులకు నేర్పాలనే గొప్ప తపన గలవాడు. అదే
లక్ష్యంతో నిర్విరామమైన కృషిచేసేవాడు. ఆయన దీక్షకు పలువురు ఆశ్చర్య
చకితులయ్యేవారు. తాను ధరించే కోటులో ఒక జేబును నూతన నిబంధనావలి,

మరో జేబును కీర్తనల పుస్తకము అలంకరించి ఉండేవి. చేత గొడుగు ధరించి,
కాళ్ళకు బలపములు కట్టుకొని ఊరురా ప్రకటిస్తూ సంచారం చేసేవారు.

ఆయన సతీమణి జెన్నమ్మగారితో జనగామ ఇలాకా చౌడారం గ్రామంలో
కొంతకాలముండిన పిదప దేవుని ప్రత్యేక నడిపింపునుబట్టి ఆలేరు రైలు స్టేషనుకు
జీడికల్లుకు మధ్యగల షారాజుపేటలో మకాం పెట్టారు.

అచట నుండి సువార్త జ్యోతిని షారాజుపేట, టంగుటూరు, కొల్లూరు,
శాయిగూడెం, మందనపల్లి, గుండ్లగూడెం, కల్లెం, జీడికల్లు, గొలనుకొండ,
మంతపురి, నాగరం, పెంబర్తి మొదలగు గ్రామాలకు ప్రాకించారు.

ఇదంతా కాలినడకనే. ఆయనెంత నిస్వార్థపరుడో, అంత నిరాడంబరుడు
ఎంత దైవభక్తి సంపన్చుడో అంత ప్రజా శ్రేయోభిలాషి.

అజ్ఞానాంధకారంలో కొట్టుమిట్టాడే పల్లెసీమల్లో ఆయన విజ్ఞాన కాంతిని
వెదజల్లారు. సత్యాన్ని తెలుసుకునేలా చేసారు.

మానవులయెడ ప్రదర్శించబడుతున్న ఈ అత్యంత ఆదరణీయమైన మంచి
సమరయ్యుని వంటి (ప్రేమనుగాంచి మా తాతగారు. మా నాయనమ్మ మొదలగు
అనేకులు క్రీస్తును త్రికరణశుద్ధిగా అంగీకరించినారు. జీవనదిలో చీలమండల
లోతునకే వారు పరిమితమైనారుగాని మోకాళ్ళలోతు అనుభవం లోనికి కూడా
వారు వెళ్ళలేదు.

అయిననూ హిందూమతివలంబులై, సనాతన ధర్మమునకు కాగడా
పట్టినవారై, విగ్రహారాధకులై, కోతుల్నే ఆంజనేయస్వాములనుకొని, పాములనే
నాగరాజులనుకొని పూజించే సనాతన సమాజములో పబ్రతికినవారు, వాటన్నిం
టికీ భిన్నమైన విశ్వజననీమైన క్రీస్తు మతాన్ని అనుసరించడం సామాన్య
విషయంగా భావించనకృ్కరలేదు.

ఆదియుగాక మా తాత మైసయ్య, పశుసంపద, పాడిపంటలు సమృద్ధిగా
కలిగి గ్రామ పెద్దల్లో ఒకడై గ్రామమునకే తలమానికగా జీవితమును వెళ్ళబుచ్చిన
వాడు. ఆజానుబాహుడు, స్పురధ్రూపి, అట్టివాడు క్రైస్తవుడు కావడం - ఎంత
సాహస చర్య కాగలదో ఊహించుకోవచ్చును.
