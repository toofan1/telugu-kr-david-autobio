
ప్రతీ ఒక్కని జీవితంపైనీ, అతడు జన్మించి, పెరిగే నాటి దేశ కాలమాన
పరిస్థితుల ప్రభావం, అతనికి జన్మనిచ్చిన వంశ సాంప్రదాయ ప్రభావం కొట్టొచ్చి
నట్టు ముద్రవేయుట ప్రకృతి సహజం! దేవుని నుండి ఆ దేవుని మహిమను,
చంద్రుని నుండి వెన్నెలను, దీపం నుండి వెలుతురును ఎలా విడదీయ
సాధ్యంకాదో, ఇదీ అంతే !

అంచేత నేను జన్మించిన నాటి దేశ కాలమాన పరిస్థితుల నిచట ప్రస్తా
వించి, పిమ్మట నాకు జన్మనిచ్చిన కల్లెపు వరిశ సాంప్రదాయ ప్రభావం నాపై
ఎలా ముద్రవేసిందో ముచ్చటిస్తాను.

నాడు యావద్భారతదేశమూ ట్రిటిషు దొరల క్రింద దాస్యభారముచే
కృంగిపోతుండగా హైదరాబాదు సంస్థానము “నిజాం” పరిపాలన క్రింద
ఉండేది. స్వాతంత్ర్య కాంక్షను వెల్లడించు ప్రజలను అణచిపె పెట్టడానికే బ్రిటిషు
దొరలు ఈ సంస్థాన ప్రభువులకు పాలుపోసి పెంచినారనుట నిర్వివాదాంశము.

ఆ నిజాం పూర్తి పేరు “అలా హాజరత్‌ నవాబ్‌ మీర్‌ ఉస్మాన్‌ ఆలీఖాన్‌
బహద్దూర్‌ సాబెకుల్‌ దుల్‌ముల్మ్‌వ సుల్తానతే” ఈ సంస్థానమునకే ఆ నిజాం
పేరు మీదుగా “నిజాం రాష్ట్రమని పేరు వచ్చినది. రాష్ట్రంలో 16 జిల్లాలు, 4
సుభాలుగా విభజించబడి. మహమ్మదీయ పరిపాలకుల క్రింద పెనంపై
కుతకుతలాడు విధంగా ప్రజా జీవనం ఉండేది.

ఆ నాడు ముక్కోటి ఆంధ్రుల రతనాల వీణ మూగవోయినది. ఇశ్రాయేలు
ప్రజలు, ఐగుప్తు దాస్యములో, చెదరగొట్టబడి మమ్రగ్గిపోయినటుల తెలుగుజాతి
5 ముక్కలై ఒక్క ముక్క అరవ దేశంలోనూ, ఒక ముక్క ఒరిస్సాలోనూ, ఇంకో
ముక్క కన్చడ దేశంలోనూ, మరొక ముక్క మహారాష్ట్ర దేశంలోనూ చెల్లాచెదు
రైనది. జాతి వికాసం నశించిపోయినది. తెలంగాణాలోని 16 జిల్లాల్లో నున్న
ఒక ముక్క తెలుగుజాతిపై మహ్మదీయ పరిపాలన.

క్రీస్తు ఉద్భవించకముందు పాలస్తీనా దేశంయొక్క దుర్భర దారిద్ర చరిత్ర
ఎటువంటిదో మన తెలుగు దేశపు చరిత్రా అట్టిదే. పాలస్తీనాయే చిన్న దేశమైతే
దాన్ని రోమను ప్రభువులు నాలుగు ముక్కలుచేసి నాలుగు మండలాలుగా
విభజించారు. ఆ నాలుగింటిలో ఒక్క యూదయ దేశం, దీనికి నాటి రాజ
ప్రతినిధి హేరోదు కదా!

నాటి ప్రజలు తాము పడుతున్న ఇడుముల నుండి విముక్తి కల్పించే
మెస్సయ్య గురించి కలలు కన్మట్టే నిజాం ప్రజలు కూడా నిజాం పాలన నుండి
విముక్తి కలిగించే నాథుని కోసం ఎదురుతెన్నులు చూస్తున్నారు.

పట్టణాల్లోనూ, పల్లెల్లోనూ ప్రజలంతా మహ్మదీయేతరులు త్రిత్త్‌ పన్ని
కుంపటిలో నిప్పువలె ఉండేది నాటి రాజభాష ఉర్దూ, ఉర్దూ మాట్లాడేవారు
పెద్ద మనుషులు-సమాజంలో గౌరవనీయులు, మిగిలినవారు వెనుకబడినవారు,
వారిని కన్ఫైత్తి చూసే నాధుడులేడు.

ఈ నిజాం రాజుకు నైజాం స్టేటు రైల్వే పేరుతో ఒక ప్రత్యేక రైల్వేయే
ఉండేది. అటులనే సొంత నాణెముపై “చార్‌మీనార్‌” ముద్ర ఉండేది. దీనిని
“హాలీ పిక్క” అనేవారు, ప్రత్యేక పోస్టాఫీసులు, అంతా ప్రత్యేకమైన పద్ధతుల్లోనే
ఆ పరిపాలన సాగిపోయేది. అప్పట్లో ఈ నిజాం రాష్ర్టానికి వెలుపల నుండు

వారిని “బ్రిటిషు ఇండియా” ప్రజలని పిలిచేవారు. ఆ “బ్రిటిషు ఇండి?
నుండి వచ్చే ప్రయాణీకులను తనఖీచేసి, పన్ను వసూలుచేయడానికి ప్రీ
స్టేషనులో కస్టమ్స్‌ కార్యాలయాలుందడేవి. ప్రత్యేక పోలీస్‌ శాఖ ఉండేది. అయితే
ఆ సంస్థానం నెత్తిపై బాకులా బ్రిటిషు రెసిడెంటు ఒకడు ఉండేవాడు, వాని
క్రింద ప్రత్యేక సైన్యం ఉండేది, దీని వ్యయాన్ని నిజాం నవాబే భరించేవాడు.

ప్రజల జీవన పరిస్థితులు కడు దుర్భరంగా ఉండేవి. అధికారులు నిరం
తరం గ్రామస్తులను పీడించుకు తినేవారు. బక్క రైతుల నుండి, డొక్కాడని
కూలీల నుండి చీటికి మాటికి లంచాలు గుంజేవారు. ఆ లంచాలు నజరానాల
రూపంలో ఉండేవి. ఇవ్వనివారు బ్రతుకుటయే దుర్లభం. అట్టివారి కాలం
మూడినట్టే. దౌర్జన్యంగా ఇళ్ళలో చొరబడి అన్ని వస్తువులూ- సజీవమైన ప్రాణుల్ని
సైతం ఎత్తుకుపోయేవారు, స్త్రీలకూ, ఇదే గతి ! అతినీచమైన స్థాయికి వారి
నింకుంశ కార్యకలాపాలు దిగజారిపోయాయ్‌.

గ్రామ మునసబును పోలీసు పటేలు అనేవారు. వాడు కన్ఫువేసిన ప్రతీదీ
ధ్వంసం కావలసిందే, నిజానికి వీరు పోలీసు పటేళ్ళు కాదు - మాలీసు పటేళ్ళు.
పదవుల్లో ఎవరు ఉన్నా - వాడు హిందువుడైనా, దేశముఖులూ, జమీందార్లు
తదితరులంతా బీదలను కాల్చుకు తినడమే, పిల్లికి చెలగాటం ఎలుకకు ప్ర
పోకడగా ఉండేవి - వారి బ్రతుకులు.

మూలిగే నక్కపై తాటికాయ పడ్డట్టు 19వ శతాబ్దపు ఆఖరి పాదంలో
కరువు రాక్షసి ఇనుపగజ్జెలు కట్టుకొని విలయనాట్యంతో విజృంభించినది.

దిక్కుతోచని దీన ప్రజలు తమను ఆదుకొనే నాథుని కోసం నిత్య ప్రార్థనలు
చేసారు. వారి ప్రార్థనలు ఫలించినవి. కారుచీకటిలో కాంతిరేఖవలె ఆశాజ్యోతి
వారి కగుపడినది.

అదే సువార్త జ్యోతి.
