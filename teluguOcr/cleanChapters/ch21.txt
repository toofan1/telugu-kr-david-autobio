
21

విజయవాడలో మా సువార్త ప్రచారం - ప్రథమంగా అట్టడుగు దళిత
వర్షాలు కాపురముండు పేటల్లోనే జరిగేది.

రైల్వేక్వార్టర్సు, ఉద్‌పేట, గవర్చరుపే, పేట, ఇశ్రాయేలు పేట, మొగల్రాజపురం,
గిరిపురం, నైజాంపేట, బందరుపేట తదితరపేటలు మా సువార్త ప్రచారానికి
ఆటపట్టులయ్యాయి.

ఈ (ప్రచారంలో మా జతకు ఉద్‌పేట సోదరుడు మీసాల మోసే
కూడా పొల్గొనేవాడు ఇతడు ఉద్యోగంచేస్తూ, మా జతకు ప్రచారానికి ప
గాక గుంటూరుజిల్లాలో విస్తారంగా సేవచేసే గొప్పవిశ్వాసి.



ఇలా రమారమి ఆరు మాసాలపాటు విజయవాడలో మా సేవను ప్రజలు
రుచి చూసారు. మా వాక్య పరిచర్యకు నిర్ణిద్ర ప్రచారానికీ, త్యాగమయి జీవన
సరళిని ఎందరో శ్లాఘించేవారు. ఇలా ఆత్మస్తుతి చేసుకోడానికి కాదు. కాని
నిజమైన క్రైస్తవ విశ్వాసి, తన జీవితాన్ని ఎంత ఆదర్శవంతంగా గడిపితే ప్రజలకు
నీ బోధనలు అంతగా పట్టునిస్తాయి. నీ జీవనసరళే బాగుండనపుడు నీవు
ఎంతటి అమూల్య వాక్కులు కురిపించినా వినే నాథుడు ఉండడు అని చెప్ప
డానికే విజయవాడలో మా సేవల్ని ముచ్చటించాను.

అనంతరం పెద్దల సలహా మేరకు ఉయ్యూరు సమీపాన గండిగుంటలో
కాపురం పెట్టాం. ఇచట నుండి ఉయ్యూరు, కుందేరు, 'నెప్పల్లి, కంకిపాడు
మొదలగు గ్రామాల్లో సేవచేసాం - ఈ సేవంతా కాలినడకనూ, సైకిలు పైననే!

ఇచట మేము అనుభవించిన కష్టాలు వర్ణనాతీతం - పస్తులు, వస్త్రహీనత
తదితర ఇతిబాధలు, అయితే ఎన్ని ఇబ్బందులు పడినా, నా ఇబ్బందుల్ని పరులకు
తెలుపకూడదు - అలా తెలుపుట దేవునికి ఘోర అవమానము చేసినట్టు.

ఈ ఇబ్బందులను తొలగించుమని దేవునికి ప్రార్ధనలు చేయుట దక్క
మరో మార్గంలేదు.

దేవుడు మా ఇబ్బందిని తన ఆత్మద్వారా వరంగల్లులో సంఘ ప్రవచనం
రీతిని బయలుపర్చినాడట! “నా సంఘమా! గండిగుంటో నా సేవకు వెళ్ళిన
నా ప్రియసేవకుడు కే.ఆర్‌. డేవిడ్‌, భార్య, బిడ్డలతో అన్నవస్త్రములు లేక
అలమటించి పోతున్నారు. మీరు వారికి సహాయం పంపండి!” అని ప్రవచించి
నాడట.

ఆ ప్రవచనాన్ని నాకో లేఖలో వరంగల్లు సంఘంవారు రాసి పంపినారు.
మేము సహనాన్ని నిలబెట్టుకొనుటకు సహాయం రాకపోయినా, ఈ ఓదార్పు
ఎంతో ఉపయోగపడింది. గొప్ప ఆత్మసంతృప్తి నిచ్చింది. మాకై చింతించే ప్రేమ
గల పరమతండ్రి ఉన్నాడు గదా అని తలంచుకొని ఆదరణ పొందినాము.

ధరించుటకు పంచ, చొక్కా కూడా లేకుండా బాధపడుతున్నత్రరి నా
ఇల్లాలు లీలమ్మ నా దగ్గరకు వచ్చి సజల నేశాలతో అన్బది.



“ఏవండీ? మీ చినిగిపోయినవస్రాలు చూస్తుంటే నాకు చాలా బాధ
కలుగుతున్నదండీ! ఇదిగో మా నాయనోళ్ళు ఇచ్చిన మిల్లు చీర అంచులు
చింపివేసి ధోవతిని వాడుకోండి, మిగిలిన భాగంతో మీకు బనియన్లు కుట్టిస్తాను”
అని ఆ లోటు తీర్చినది.

పైన పరమ తండ్రి, ఇంట ఇల్లాలు నాపై వాత్సల్యం చూపగా, నాకేమి
లోటు.

కాని గండిగుంటలో అప్పుడప్పుడే కమ్యూనిస్టు ఉద్యమం (ప్రారంభ
మౌతున్నది. భారత స్వాతంత్ర్యం కోసం ఆతృతపడే వారంతా కాంగ్రెసు లోంచి
విడిపోయి కమ్యూనిస్టు ఉద్యమంలో చేరిపోతున్నారు.

వారలు హరిజనుల్న్ని కమ్మవారిని ఒకే పాత్రతో మంచినీళ్ళు త్రాగిస్తు
న్నారు. ఒకే పంక్తిని భోజనాలు చేయిస్తున్నారు. నిమృజాతివారు వడ్డిస్తుంటే
ఆగ్రజాతివారు సంతోషంగా భుజిస్తుంటే - అంతకన్నా మానవత్వము, సహోదర
త్వము, సమానత్వము ఏమున్నదని ప్రజలు మురిసిపోతున్నారు.

- వారి మధ్య నేను సువార్తను చాటాలి? ఎంత కఠినమైన కార్యమిది ?

అయినా సాహసించాను. యేసు క్రీస్తులోని రక్షణ, సిలువ (ప్రేమలోని
సౌభాగ్యము గురించి బోధిస్తుంటే కొందరు కమ్మవారు హరిజనులలో కలసి
ఏకమై నాపై రాళ్ళు రువ్వి హింసించినారు.

నాకట్టి తరుణంలో స్తెఫను గుర్తుకొచ్చాడు. ”

స్తెఫను సంపూర్ణ విశ్వాసియేగాక పరిశుద్ధాత్మ (ప్రపూర్ణుడు కూడా !

కనుక అద్భుత కార్యములు చేసినవాడు. అతడి చేతి చల్లదనానికి మోళ్ళు
సైతం చిగుర్చు విధంగా అస్వస్థతు లెందరో స్వస్థతులైనారు. మహిమాన్వితమైన
అతని చర్యలకు భూలోకవాసులే ఆశ్చర్య సంభరితులయ్యేవారు.

గొప్ప జ్ఞానసంపన్చుడతడు.

అట్టి వానిని జ్ఞానంలో ఎదుర్కొనలేని పిరికివారు పట్టణాల నుండి
వెలుపలికి ఈడ్చుకుపోయి రాళ్ళతో కొట్టి చంపివేసారు.

ఆయనే మొదటి హతసాక్షి !

అతడు కార్చిన రక్తమే కరుడుగట్టిన ఈ సమాజానికి చైతన్యదీప్తి అయినది.



“ఆ త్యాగధనునికన్నా నేను గొప్పవాడినా?” అనుకుంటూ నా బాధలను
గమనించగలవాడు - ఆ ప్రభువేనని భావించి, రక్తసిక్త శిరమును ప్రభువు
పాదాలపై వాల్చి నా మనస్తాపమును తగ్గించుకొన్నాను.

అప్పుడప్పుడు మాకు ఓదార్పు డాక్టరు టి. యేసుదాసు, శ్రీమతి మంటాడ
మరియమ్మ, డాక్టరు ఎస్తేరు డేవిడ్‌ మొదలగు విశ్వాసులవల్ల లభించేది.

“మీ మీద నా కాడి నెత్తుకొని నాయొద్ద నేర్చుకొనుడి” అను వాక్య
(ప్రకారం విజయవాడలో తర్పీదు పొందినప్పుడు, ఎన్ని హింసలనైనా సహించు
టకు, ప్రభువును మహిమ పర్చుటకు స్థిరనిశ్చయంతోనే గండిగుంటలో
కాపురమైనప్పటికీ ఉయ్యూరులో హింసల నెడుర్కొంటూ సేవచేస్తున్నాను. కాదు!
కాదు! చేస్తున్నాము? నా లీలమ్మ ఉంది కదా!

మా శ్రమలకు మరొక పరీక్ష ఎదురైనది.

సెలవుపై వరంగల్లు, టంగుటూరు వెళ్ళినాము. వరంగల్లులో గ్రేస్‌ పాపకు
స్పోటకం చల్లినది. ఆ స్పోటకంలో డబుల్‌ న్యూమోనియా వ్యాధి సోకి 1942
జనవరి 29న కుమార్తె ప్రభువులో నిద్రించింది.

సేవా ప్రారంభంలో సంఘటించిన నిరాశాజనకమైన సంఘటన ఇది.

ఎన్ని కకైస్తవేతరుల హింసలవైనా సహించానుగాని నా పాప మరణం
నన్ను క్రుంగదీసింది. ఆ క్రుంగుదలకు తోడు మా బంధువులు “మందులు
లేకుండా బిడ్డను చంపివేసామని” వేసిన నిందలు మరింత రంపపుకోతగా
పరిణమించినది.

“నా కుమార్తె చనిపోయినది. ఇక నేను బ్రతికెందుకు?” అన్నంతగా
నేను శోకాంబుధిలో మునిగి ఉండగా వరంగల్లు బీటు మార్కట్టువద్ద నున్న
ఆలయంలో అబ్రహాము త్యాగమును గూర్చి ఏక కుమారుడైన ఇస్సాకును
దేవుడు బలికోరిన సందర్భంపై దైవభక్తురాలైన లీలమ్మ ఇచ్చిన సాక్ష్యము

" నన్ను తెప్పరిల్ల చేసినది. మేరు నగధీరువుగా ఆమె పలికిన పలుకులు
చనిపోయిన వానికిప్రాణము వచ్చినట్టు కాగలదు. ఆమె వాక్కుకు దైవబలం
తోడైనది.

ఆ విధంగా ఊరటచెంది. పాపతో వరంగల్లు వచ్చి మేము పాప
లేకుండానే మరల గండిగుంటకు వెళ్ళాము.

ఎంత దుఃఖ భారము ?
