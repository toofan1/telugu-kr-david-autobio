
20

నేను ఉద్యోగానికి రాజీనామా ఇచ్చాననే వార్త సర్వులకూ సంథ్రమాశ్చ
ర్యములను కలుగజేసింది. ఇంత సాహసమా ? అనినా బంధు బలగమంతా
ముక్కుపై ప్రేలేసుకున్నది.

లోకమంతా ఏమంటే అది అనుకొనునుగాక! దృఢచిత్తంతోనే నా అర్థాంగి
దన్నుతోనే నే నీ నిశ్చయానికి వచ్చాను.

మా నిశ్చయానికి ప్రభువు ఫలము దయచేసినాడు. 1941 మార్చి 24న
సోమవారం సాయంత్రం 4-45 నిముషములకు వరంగల్లు సివిలు హాస్పిటల్లో
నా లీలమ్మ పుత్రికను కన్చది. ఈ ప్రధమ సంతానము దేవుని కృపవల్ల దానముగా
ఇయ్యబడినందున “కృప” అని అర్థమొచ్చు విధంగా “గ్రేస్” అన్న పేరును
పెట్టినాము.

అపుడు ఇరువురము ముగ్గురమైనాము,

ఏమైనప్పటికీ ప్రభువే ఉన్నాడు.

అదే సమయంలో విజయవాడ ఇస్లాంపేటలో జనరల్‌ పెంతెకోస్తు
మహాసభలు జరుగుతున్నాయి.

లీలమ్మ పచ్చి బాలింతరాలు.

వరంగల్లు నుండి ప్రభుసేవకు నేరుగా విజపాడ సభలకు బయలు
దేరినాము.

విజయవాడను పెంతెకోస్తు అగ్నిమంటలు అలముకొనినవి. వీధుల
గుండా జయ జయ ద్వానములతో, దండయాత్రలు జరుగుతున్నాయి. బైబిలు



వాక్యాలతో దిక్కులు పిక్కటిల్లుతున్నాయి. క్రీస్తు కోలాహలం మిన్నుముడుతున్నది.
ఇస్లాంపేట యేసు నామోద్ధతిలో డోలాయమాన మౌతున్నది. అట్టి వాతావరణ
ములో సభలు (ప్రారంభమైనాయి.

కల్లాకపటములేని సోదర (ప్రేమ స్వచ్చంగా ప్రకాశిస్తున్నది. గొప్ప
ఉజ్జీవము చెలరేగినది. ఇంగ్లీషులోనూ, మళయాలములోనూ వక్తలు మాట్లాడు
తూంటే సోదరుడు వి.యన్‌. లూక్సన్‌, పాస్టరు కెయస్‌. జోసఫ్‌, పి.యల్‌.
పరంజ్యోతి, నేనూ ఆ ప్రసంగాలను తెలుగు భాషలోకి అనువాదం చేస్తున్నాం.

నా జీవితంలో అదే గొప్ప అధిక్యతగ భావించాను. ఎంతో ఉజ్జీవంగా
నా అనువాదాలు కొనసాగేవి. మాటి మాటికి “హల్లెలూయ” నాదములు
విస్తరిల్లేవి. క

ఆ విధంగా సభలు ముగిసాయి. అందరూ వెళ్ళిపోయారు. నేనూ, లీలమ్మ
పాప మిగిలిపోయాం. పాస్టరు సామ్యేలుగారి చేతిక్రింద అలా ఉన్న మేము
ఇంట్లో అన్ని పనులూ చేయాలి. నాతోపాటు మరో మలయాళ పరిచారకుడుండే
వాడు - ఆయన పేరు కె.జె. డేవిడ్‌. -

ఉభయులం ఇంటిలో పనులు ముగించి, సేవకు బయలుదేరాలి. ప్రతీ
గృహాన్ని సందర్శించి, సాక్ష్యము ఇవ్వాలి. అప్పటి వరకూ విజయవాడ
సంఘంలో పనిచేసిన పాస్టరు పి. ఆనందం, దీనమ్మగారలు బందరుకు
మార్చబడినారు. శ్రీ పి.యల్‌. పరంజ్యోతి, వారితల్లి నీలావతమ్మగార్లు
వరంగల్లులో సేవచేస్తున్నారు. పాస్టరు పి.టి. చాకోగారు ఏలూరు బాధ్యతలను
చూస్తున్నారు.

విజయవాడలో పాస్టరు పి.యం. సామ్యేలుగారు సకుటుంబంగా
ఉంటున్నారు. వారివద్ద కె.ఆర్‌. డి.కే.జి.డి. పరిచారకులం.

అప్పటికే “సువార్త (ప్రకాశిని” మాసపత్రిక ప్రారంభమైనది. దాని
సంపాదకులు శ్రీ పి.యం. సామ్యేలుగారు, సహాయ సంపాదకులు శ్రీ పి.యల్‌.
పరంజ్యోతిగారు.

పత్రిక ఆంధ్ర గ్రంధాలయ కైస్సులో ప్రచురిత మయ్యేది. ఆ పత్రిక
బాధ్యతలు నేను చూడాలి, పత్రికెంత భారమైనపనో పగలూ, రాత్రులూ సేవకు



వెళ్ళడమూ అంత భారమైన పనే, ఇవన్నీ క్రీస్తుభక్తిలో లీనమైన నాకు జీలుగు
బెండ్లుగా ఉండేది.

అదే పత్రికలో అనగా 1941 ఆగప్టు సంచికలో తొలిసారిగా నా సాక్ష్యం
అచ్చయింది.

సాహిత్యపధంపై కాలూనడం నా కథే ప్రధమం. సాహిత్యమే ఆలంబ
నంగా లేకపోతే క్రీస్తు నామానికి ఇంత ప్రచారం రావడం దుర్లభమే అయి
ఉండేది. నా లౌకిక జీవితంలో అంతర్వాహిగా ప్రవహించిన సాహిత్య (ప్రవంతికి
అదే ప్రధమ సోపానం. ఆ సోపానంపై నిల్చినందుకు నే నెంత ఆనందపడ్డానో
చెప్పనలవికాదు. ఎగిరి గంతులు వేసుకుంటూ వచ్చి, నా ఆనందాన్ని నా
(ప్రియతమ లీలమ్మకు వెంటనే పంచిపెట్టాను.

ఆ సాక్ష్యంలో నా అపరాధములను అంగీకరించుటేగాక నా దారిని
త్రొక్కమని, క్రీస్తు నామమును ఈ విధంగా మహిమపర్చినాను.

“పాపులలో ప్రధముడనైన నన్ను రక్షించిన క్రీస్తు మిమ్ములను కూడా
రక్షించుటకు సిద్దంగా ఉన్నాడు”

నిజం! ఆయనే రక్షకుడు, సర్వపాపములతో కొట్టుమిట్టాడుచున్న ఈ

పాంచభౌతిక ప్రపంచానికి తొలిసారిగా రక్షణ మార్గాన్ని చూపినవాడు- క్రీస్తు. ఆ
క్రీస్తు పవిత్రనామంలో జలకమాడినవారికి సర్వపాపములూ క్షాళనం కాగలవు.
