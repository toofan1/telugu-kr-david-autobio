

మేము మా తల్లిదండ్రులకు ఆరుగురము అన్నానే ఆరుగురిలో పెద్దవాడు
ఆబ్రహాము 1912 డిశంబరు 1న, నేను 1917 మార్చి £5న, మేరీ 1920
జనవరి 8న, యాకోబు 1924 మార్చి 25న, శారమ్మ 1980 ఫిబ్రవరి 12న,
విమల 1986 నవంబరు 15న పుట్టినారు.

మా తండ్రి శ్రీ రామయ్య, నాతో సోదరులు జేకబ్స్‌ అబ్రహోంలతో

రూబేను, యోసేపులు ఇరువురు పుట్టి ఏడాది వయస్సులోనే దేవునిలో
నిద్రించినారు.

ఇచ్చట (ప్రభువు యొక్క అమోఘమైన రక్షణ సంకల్పమును ప్రస్తావించక
తప్పదు.

1920లో మా తండి రాజరత్నముగారు జబ్బుపడ్డారు. ఆయన ఊపిరి
తిత్తులు పూర్తిగా చెడిపోయినవని కొద్ది రోజుల్లో చనిపోక తప్పదని డాక్షర్లు
కట్టె విరిచినట్లు చెప్పివేసారు. కాని నిత్యప్రార్థనల మూలంగా ఆయన స్వస్థత
చెంది అటుపై 55 సంవత్సరాలు పూర్ణాయురారోగ్యవంతుడై జీవించాడు. స్వస్థత
చేరూర్చగల / గొప్ప వైద్యుడు యేసని నమ్మినందునే మమ్ములను ఆనాధులను
కానీయకుండా ప్రభువు రక్షించాడు.


మా రెండవ బావగారు శ్రీ £. ప్రియనాధంతో మా తండ్రి శ్రీ రామయ్య,
సోదరి శ్రీమతి శారమ్మ

మా చిన్న బావగారు శ్రీ కె.సి. దాస్‌, సోదరి శ్రీమతి విమల కుటుంబము


మా ప్రార్ధన ఫలించినది. ఆ ప్రార్థనలో క్రీస్తునామమును విశ్వాసంతో
ఉచ్చరించినాము. మనందరి పాపముల నిమిత్తం బలిదానమైన క్రీస్తు నామంలో
ఎంత దివ్యశక్తి ఉన్నదో బోధపడినది.

మరల 1920లో.....

తాను తోలుతున్నబండి, తాడి చెట్టంత ఎత్తు నుండి, పల్లంలోకి దిగవల
సిన సమయంలో మా తండ్రి బండిదిగి ఎడ్ల కాడిని ఆపటానికి ప్రయత్నిస్తుండగా
- అది బరువు బండి అయినందున ఆ ,బరువునూ, ఎడ్లకాడిని కాయలేక
చక్రము క్రింద పడిపోయినాడు. కొంతసేపు ఊపిరే నిలిచిపోయినది.

దిక్కులేని వారికి దేవుడే దిక్కుకదా ఆ సమయంలో ఆ ప్రభువు దక్క
మా తండ్రికి వేరురక్షణలేదు. నాటి ప్రాణాపాయం నుండి కూడా తన భక్తుడైన
మా తండ్రిగారిని ప్రభువే రక్షించినాడు.

మా కొరకు మా తండ్రిని ప్రభువు రక్షించినాడనుట అతిశయోక్తి ఎంత
మాత్రమూ కానేరదు.

మా చదువు కోసం మా తండ్రి అనేక కష్టనష్టములకు గురైనాడు.

ఆ కాలములో తెలంగాణాకు గడ్డుకాలము, తెలంగాణా భూములకు
వర్షమే ఆధారము, అట్టి భూములను నమ్ముకొని మా తండ్రి ముప్పొద్దులా
(శ్రమించి, మా విద్యాబుద్దులకై పాటుపడ్డాడు. ఎంతో లాభకరంగా ఉన్న మేకల
మంద మా విద్యకు అడ్డు వస్తుందని అమ్మివేసి ఆవులను కొన్నాడు.

ఆ ఏడు వర్షాలులేవు. గొడ్లకు కూడా నీళ్ళులేవు, చేతి కొస్తుందనుకొనే
సంట మాడిపోయినది. గంపెడు సంసారం, మోయలేని అప్పులు, జీవించుటే
దుర్లభమైన పరిస్థితులలో.....

1925లో మా అన్న అబ్రహామును, నన్నూ విద్యాభ్యాసానికై షారాజుపేట
బెంజమిన్‌ పాస్టరుగారి వద్దకు పంపారు. మా తాతగారికి, తల్లిదండ్రులకు
నూతన జన్మను ప్రసాదించిన బెంజమిన్‌గారే మా గురువు. ఇంతకన్న అదృష్ట
మేంకావాలి ?


ఆ షారాజుపేటకు మమ్ము వెంటపెట్టుకొని మా తండ్రిగారు ఇతర"
పిల్లలతో పాటూ ఆదివారం ఆరాధనలకు తీసుకువెళ్ళేవారు. బెంజమిన్‌గారు
దేవుని వాక్యమును తన ముఖతః వినిపిస్తున్నప్పుడు మేము పడే ఆనందం
ఇంతింతకాదు. ఈ ఆరాధనలకు కొల్లూరు నుండి జి. బుచ్చయ్య మామగారు
కూడా సకుటుంబముగా వచ్చేవారు. అప్పటికి మేము పిల్లకాయలమైననూ,
క్రెస్తవానుభవం యొక్క లోతుపాతులు తెలియక పోయిననూ, షారాజుపేట
ఆరాధన మాకొక పండుగగా ఉండేది. ప్రతీ ఆదివారమూ ఒక వేడుకే. అట్టి
షారాజుపేట బెంజమిను పాస్టరుగారి పాఠశాలంటే గంతులు వేస్తూ వెళ్ళాం
- మాతో పాటు మా బుచ్చయ్య మామగారి పిల్లలు జి.బి. సామ్యేలు, జాకబ్‌
విల్సన్‌లు కూడా విద్య నభ్యసించ వచ్చారు. వాస్తవానికి చదువు నొకదాన్నే
నేర్చే పాఠశాల కాదది, గొప్ప సంస్కారమును మాలో ప్రవేశపెట్టిన గురుకులం
గానే భావించవచ్చును.

చదువు సంస్కారముతోపాటు, ఆటపాటలు, కర్రసాము కూడా నేర్పేవారు.
శరము చీ

వసంతపురం టంగుటూరుకు 8 మైళ్ళ దూరము. అది మా మేనమామల
గ్రామం, నిత్యం రెండు గ్రామలకూ మధ్య రాకపోకలుండేవి. చుట్టరికాలుండేవి.
అటు వసంతపురంలో మా మేనమామలు, ఇటు టంగుటూరులో మా తల్లి
దండ్రులు యేసుప్రభువును నమ్మి, మాకు ఊహ వచ్చేటప్పటికి ప్రభువు భక్తిలో
జీవిస్తున్నారు.

బంధువర్గంతో మా కుటుంబ మెప్పుడూ కళకళ లాడుతూ ఉండేది.
యేసు ప్రభువును నమ్మి బాప్తిస్మము పుచ్చకున్నప్పుడూ మా నాయనకు రాజ
రత్నము అని పేరు పెట్టబడినను గ్రామస్థులందరూ ఎంతో ఆప్యాయతతో
రామయ్య, రామన్ననే పిలచేవారు, (గ్రామ పెద్దలలో ఒక పెద్దగా, రైతులలో
ఒక రైతుగా అందరిచేత మన్నన లందుకునేవాడు - మా తండి.

ఆశీర్వాదకరమైన మా కుటుంబాన్ని చూసి, (గ్రామంలోని భూస్వాములు
మా తండ్రిని జమిందారుగా గౌరవించేవారు.

నా చిన్నతనంలో మా తల్లికి ఎలుక కాటువల్ల జబ్బుచేయడం. దేశంలో
క్షామం రావడంవల్ల మా కుటుంబం అనేక ఇక్కట్లకు లోనైనది.


ఆ సమయంలో మా అన్న అబ్రహాం ఒక కాపరి. అడవులకు మేకల
మందను తోలుకుపోయి మేపుకురావాలి. మందను ప్రేమించువాడే దాన్ని
మేపగలడు. నేను కూడా మందను మేపుటకు నేర్చుకున్నాను. మందతో
వెళ్ళకుండా తప్పించుకుంటే శిక్షే ఎదురయ్యేది.

మందల మేపుకు పిమ్మట మా చదువు ప్రారంభమైనది. అప్పుడప్పుడు
వసంతపురంలో మా మేనమామల ఇంట కూడా చదువుకునేవారం.

ఇట్లుండగా 1926లో...

జనగామ మిషను. బోర్డింగు స్కూల్‌లో 8వ తరగతిలో చేరే.వంతు

నాకు లభించింది. మా అన్నదమ్ముల్లో. మా తండ్రికి సహాయపడే నిమిత్రం

""ఆయనవద్ద ఒకరు ఉండాలి. అలా ఉన్నప్పుడు రెండోవాడు చదువుకుంటాడు.

ఆ నిబంధన ప్రకారం ఆ యేడు చదువుకునే వంతు నాకొచ్చింది. ఇది దైవకృపయే
గదా!

ఆ మిషను స్కూలులో ప్రాధమిక, మాధ్యమిక, విభాగాలు రెండుండేవి.
(ప్రాధమిక విభాగానికి మిస్‌ శ్రెంచి అనే అమెరికా సేవిక ప్రధానాధికారి.
గొప్ప చాతుర్యంగా స్కూలును నడిపించేది. 1-4 తరగతుల వారికి బట్టలు,
మిఠాయి విందులు మొదలగునవి తినిపిస్తూనే కఠినమైన క్రమశిక్షణను
అలవర్తించేది. ఎంత పెద్దవారినైనా సరే ముఖమాటం అనేది లేకుండా శిక్షించేది.

శ్రీ జి.వి. సామ్యేలు, నేనూ ఒకే క్లాసులో చదువుకునేవారం. ఆయన
తల్లిదండ్రులు మిషను పనివారుగా ఉన్నందున మిషను క్వార్టర్సు నుండే అతడు
వచ్చేవాడు. అప్పటికి నాకు 10 సంవత్సరాల వయస్సు.

ఈ బోర్డింగ్‌ స్కూల్‌లో 15-20 సంవత్సరాల వయస్సుగల బాలురు
కూడా చదివేవారు. ఈ పెద్దవాళ్ళు మమ్ములను అనేక విధాల ఏడిపించేవారు.
మిస్‌ ఫ్రెంచి మమ్ములను ఎంత చక్కగా చూపినా, అనురాగంతో ప్రేమించినా,
అనేక వస్తువులు బహూకరించినా మరుసటి సంవత్సరం నుండి తోడి పెద్దవాళ్ళ
బెదిరింపులవల్ల, బోర్డింగ్‌ స్కూల్‌కు రాకూడదనే నిశ్చయించుకున్నాను. రైతు
ఏంత శ్రమపడిననేమి - పొలములో కలుపు మొక్కలున్నప్పుడు ! అట్టి విధంగా
అయింది. నా యెడల.


1927 రానే వచ్చింది. పాఠశాలలు తెరవబడ్డాయి. న్యాయానికి 1927లో
చదవవలసిన వంతు నా అన్బగారిది.

కాని ఎందులకో మా తండ్రిగారు చదువుకు నన్నే సిద్ధపడమని ఆజ్ఞా
పించినారు. “నేను అచ్చట చదువను మొగ్రో” అని మొత్తుకున్నా, మా తండ్రిగారు
నా చదువు యెడల ఎంతో పట్టుదల వహించారు. పిల్లలు పాలుత్రాగడానికి
మారం చేస్తే తల్లి ఒకటి కొట్టయినా శ్రాగిస్తుంది కదా. అలా మా తండ్రి
బలవంతం చేయగా విధిలేక నాకుటుంబాన్నీ, నేనెంతగానో (ప్రేమించిన
తల్లిదండ్రులనూ, తోటి ఆటగాండ్రను విడిచి జనగాం చేరాను. నన్ను బుజ్జిగిస్తూ
నా తండ్రి నావెంటే వచ్చాడు. నేను 4వ తరగతిలో చేరాలి.

నిజానికి ఆనాటి నాలుగవ తరగతి, ఎంతో ఉన్నత ప్రమాణంగల చదువై
ఉండేది. రెవ. చార్లెస్‌ రూథర్‌ఫర్డ్‌ జనగామ మిషనరీ స్కూల్‌ ప్రిన్సిపాలుగా
ఉండేవారు.

“ఏమిరా! ఇంత దూరం వచ్చీ బోర్డింగ్‌లో. చేర్చాక ఉండనని ఏడ్చు
కొస్తున్నావు. మీరు చదివి మమ్ము ఉద్దరిస్తారని కాదురా, మీ కోసమేరా నాబాధ”
అని మా తండ్రి నయాన్న భయాన్న ఎంతో చెప్పాడు. కాని నా నిర్ణయం
మారలేదు.

మిషను స్కూల్లో వడ్రంగం నేర్పే వెంకటరత్నం పంతులుగారి లాంటి
క్రియాశీలురచేతను నాకు మా తండ్రి చెప్పించాడు. అయినా నేను ఏడుపు
మానలేదు. నా నిర్ణయం మారలేదు.

బంగారము లాంటి తరుణమును పోగొట్టుకొనవద్దని, చదువు మూడో
నేత్రమని అనుభవనీయులైన పెద్దలు చెబుతూంటే, నాతోటి ఆటగాండ్లు
చదువును విసర్టించిన నన్నే మెచ్చుకునేవారు.

స్కూలు బాధ తప్పితే సరిగ్గా తోటి ఆటపిల్లకాయలతో ఊరుమీద
తిరగవచ్చని భావించిన నాకు పెద్ద అగ్ని పరీక్షే ఎదురైంది.

