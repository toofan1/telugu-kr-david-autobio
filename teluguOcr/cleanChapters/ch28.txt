
28

వరంగల్లు కోటలోని ప్రార్థనా ఫలితమైన ఆశీర్వాద బలంతో నా జీవిత
గమనంలోనే పెద్ద మార్చు వచ్చినది.

వరంగల్లులో ఇద్దరు పాస్లర్లున్నారు. రాజమండ్రి కోస్తా సీమకు గుండె
కాయలాంటివి. అనేక సంస్కరణోద్యమాలు ఇక్కడ నుండే ప్రభవించి, అభివృద్ది



అయినవి, ఈ సంస్కరణోద్యమానికి మూల పురుషుడు వీరేశలింగం పంతులు
గారు, అంతేగాక సాహిత్యరంగంలో ఆంధ్రదేశానికే రాజమండ్రి పట్టణం మణి
మకుటం, పంచమవేదమని ప్రసిద్ధబడిసిన మహాభారతాన్ని ఇచ్చటే నన్నయభట్టు
తెలుగులో రచించాడు. తెలుగులో ఆధునిక నవల, చరిత్ర, నాటకము, ప్రహస
నము పుట్టిన దిక్కడే. సప్తగిరీ పరీరమైన పట్టణమిది. గోదావరినది ఒరసి
పారుటచే క్రిందనున్న కోనసీమ రతనాల సీమ అయినది. ఇలా ఎన్నైనా చారిత్రక
ప్రాముఖ్యతలు గల పట్టణానికి పరికుద్దాత్మ జ్వాలలను వ్యాపింపచేయాలనే
పట్టుదల సంఘ పెద్దలకు కలిగింది. అప్పటికే ఏడాది నుండి మలయాళ
సిస్టర్సు అన్నమ్మ మామెన్‌ నాయకత్వమున రోజమ్మ జాన్‌, చిన్నమ్మ, మరియమ్మ,
కుంజమ్మ పనిచేసినా అంతగా సద్యాఫలితం చేకూరలేదు.

అందుచేత రాజమండ్రికి ఒక పాస్టరును వరంగల్లు నుండి పంపాలి.

ఎవరిని పంపాలి ?

నా వంతు వచ్చింది. పట్టుదల, దీక్షా, సేవా పరతంత్రత గల కే. ఆర్‌.
డేవిడ్‌నే పంపాలని నిశ్చయించినారు.

అప్పటికి ఇవాంజిలీన్‌ వయస్సు 3 సంవత్సగాలు, థామస్‌ ఏడాది
పిల్లవాడు, ఇద్దరు పిల్లలతో, నా ఇల్లాలితో స్వజనమును విడిచి, ముక్కుమొహం
తెలియని ఊరికి, జన్మభూమికి రమారమి 800 మైళ్ళ దూరానగల పట్టణానికి
బయలు దేరడానికే సిద్ధపడినాము.

ప్రదేశమా ? - కొత్తది.
సంఘమా ? - లేదు.
పోషించువారు ? - లేరు.
జతపనివారా ! - లేరు.

మరెవరున్నారు? ఎవరు నన్ను పేరుపెట్టి తన సేవకు పిలిచినారో ఆ
ప్రభువే తోడుగా ఉన్నాడు.

వరంగల్లులోనే పస్తులు పడి పనిచేసినాము. ఇంతకన్నా దరిద్రం
రాజమండ్రిలో ఉండబోదు అనే మనో నిబ్బరానికి వచ్చాను. వయస్సులో
చిన్నదైనను లీలమ్మ భర్తను ధైర్యపరచి ఆచరించుటలోనూ, ఆలోచనలు చెప్పుట



లోనూ, పరిచర్యచేయటలోనూ, సేవలోని పలుకష్టములు ఓర్చుకొనుట లోనూ,
ఆమె కామెయే సాటి.

ప్రభువు సన్సిధిలో ప్రార్థనచేసి, సర్వభారములూ, ఆ జగత్కర్తపైననే వేసి,
దీక్షబూని 1945 జూన్‌ 26వ తేదీ మంగళవారమునాడు రైలుకు బయలు
దేరినాము. సంఘస్తులు, బంధువులు, స్టేషన్కు వచ్చి వీడ్కోలు నిచ్చారు. ప్రార్ధనలు
చేసారు. పాటలు పాడారు. “క్రీస్తు మహారాజుకీ జై” అని దిక్కులు పిక్కటిల్లే
జేనాదాలు సల్పారు. ఆ జేనాదాలు మధ్యనే రైలు కదిలింది. ప్లాటుఫారాన్ని
రైలు విడిచి పెట్టిందాకా స్తోత్రాలు, జేనాదాలు తగ్గలేదు. నాకు వీడ్కోలివ్వ
వచ్చిన బంధుమిత్రులంతా సజల నయనాలతో, తమ ఇండ్లకు వెళ్ళిపోయినారు.

కదులుతున్న రైలులో కూర్చొని, బిడ్డలను, శ్రీమతిని దగ్గరకు చేర్చుకొని
కంఠం వరకూ వచ్చిన కన్నీటిని అణచుకున్నాను. బిడ్డలు పసివారు, యౌవ్వన
సేవకులము, అచ్చట నా అన్నవారులేరు, అందరకూ, అన్నింటికీ ఆ దేవుడే
దిక్కు.

నేను రాజమండ్రి చేరేటప్పటికీ సేవచేస్తూ వచ్చిన మలయాళ సిస్టర్సు
పలు బాధలు భరించలేక తాడేపల్లిగూడెంకు వెళ్ళిపోయినారు.

ఆ ఇల్లు ఇపుడు ఖాలీగా ఉన్నది. అది శ్రీ తాళ్ళారి అలంగయ్య
జానుగారిది. ఒంటెద్దు సామాను దించుకొని, ఇంట్లో పెట్టుకొని ప్రభువును
ప్రార్థించుకొని పిమ్మట కొత్త కాపురానికి వీలుగా ఇంటిని శుభ్రం చేసుకొని
సామానులు సర్దుకొన్నాం. ఏదో వంటచేసుకొని భుజించాము.

డాక్టరు శ్రీమతి పీటర్సు తండ్రి డాక్టరు టి. యేసుదాసుగారు వచ్చి
పరామర్శించి ఆదరించి వెళ్ళిపోయినారు. శ్రీ ఎ. యల్‌. జోనా, శ్రీమతి
అలమూరు మరియమ్మ కొందరు విశ్వాసులు వచ్చి, సామానులు, డబ్బు
ఇచ్చినారు.

యుద్ధం రోజులైనందున కఠినమైన రేషనింగు అమలులో ఉన్నది. ఆ
రేషను అర్థవారానికి చాలదు.

ఈ రేషనింగు పరోక్షంగా నన్ను దెబ్బతీసింది. విశ్వాసులెవ్వరూ.
ఆదివారం చందా బియ్యం తీయడానికి బాధపడేవారు వారికి ఇబ్బందే కాదా!

రోజులు దొర్లిపోతున్నావి. మన కష్టాలను చూసి కాలం ఎంత మాత్రం
కనికరించదు. అలా కనికరించగలవాడు - యేసుప్రభువే.



ఈ బాధలు ఇలా ఉండగా ఇంతకుమించిన బాధలు కూడా ఉన్నవి.
రాజమండ్రి పట్టణంలో ఆ రోజుల్లో సంపూర్ణ సువార్తకు ద్వారాలు మూయబడి
ఉన్నాయి. ఉదయం బైబిలుతో బయలుదేరితే క్రైస్తవులెవరూ లోనికి రానిచ్చే
వారుకాదు.

మత కట్టుబాట్లకు అందరూ లొంగిపోయినారు. మారు మనస్సు అంటే
బైబిలులో ఉన్నదేగాని అది పొందినవారు ఒక్కరూ లేరనే వారు వాదించేవారు.
భక్తులనగా గొర్రెతోలు కప్పుకున్న తోడేళ్ళని వారి భావన. ఇదీ వాస్తవమే,
భక్తిపేరట ఆ రోజుల్లో అనేక మోసాలు జరుగుతున్నాయి. రక్షించబడినామని
చెప్పుకొనినవారే పాపములోపడి నిందలపాలైనారు. ఎటుపోయిననూ సేవ
జరుగుటలేదు. సొదొమా, గొమొగ్రాలవలె సంఘాలు బండబారిపోయినవి.

మా జీవనము అంతకన్నా కఠినంగా మారిపోయినది.

“వారు వినినను వినకపోయినను తమ మధ్య ప్రవక్తయున్చాడని వారు
తెలిసికొనునట్లు నీవు వారికి ప్రకటింపవలెను” యిర్మియా 2:4 వచనాన్ని
నెమరు వేసుకుంటూ మొక్కవోని విశ్వాసంతో మా సేవకు ఉపక్రమించినాను.

రాజమండ్రి, కాతేరు, ఊటలంక, కొంతమూరు, కోలమూరు, గాడాల,
బొమ్మూరు, హుక్కుంపేట, ధవికేశ్వరం, వేమగిరి, రాజవోలు, కొండగుంటూరు,
పశివేదల, చాగల్లు, సంపదనగరం, కొవ్వూరు, మలకపల్లి మొదలగు అనేక
[గ్రామాలలో సువార్త ప్రచారం చేసేవాడ్ని క్రీస్తును ప్రపకటించుటకు, డ్రమ్ము,
లైటు, నేనే మోసుకుపోయేవాడిని.

ఈ గ్రామాలు తిరిగి తిరిగి, కాళ్ళు బొబ్బలెత్తి వచ్చినప్పుడు నా లీలమ్మ
నాకు చేసిన పరిచర్య మరువరానిది.

ఆమె దేవుని వల్ల ప్రత్యేక ప్రార్ధనావరమును పొందినదగుటచే ఎన్నాళ్ళు
పస్తులున్నను పరులకు చెప్పదు. అప్పులు చేయదు. నియమనిష్టలతో జీవిత
నౌకను నడపడంలో ఆమె ఓర్పు చిరస్మరణీయము.

“మా అనుదినాహారము నేడు మాకు దయచేయుము” అని ప్రభువు
నేర్పిన ప్రార్థననే నిష్కామముగా మేము అనుసరించేవారము.

ఇట్లుండగా బాప్టిస్టు మిషనువారు పెంతెకోస్తు ఉద్యమంపై విసిరిన
సవాళ్ళను ఎదుర్కొనుటలో సాహిత్యపరమైన కృషిని నేను విడువలేదు.



1945 సెప్టెంబరు, అక్టోబరు సువార్త ప్రకాశినిలో జనగామలోని
అమెరికన్‌ బాప్టిస్టు డక్కను అసోసియేషన్‌వారి ప్రశ్నలకు నేను ఇచ్చిన సమా
ధానాలు ప్రచురించబడినవి.
కొన్ని ముఖ్యమైన ప్రశ్నలను, వాటికి నేనిచ్చిన సమాధానలను ఇక్కడ
ప్రస్తావిస్తాను. ఈ సమాధానాలు ఎల్లరకూ, అన్ని వేళలకూ సమాధానలుగా
ఉండగలవు,

1. మీరు అన్యుల మధ్య పనిచేయక ఎందుకు క్రైస్తవులనే కలవర్చ
చున్నారు?

సమాధానము : మేము కైృస్తవులకును, అన్యులకును ఏకముగా సువార్తను
చాటుతున్నాము. అయితే అన్యులవద్దకు వెళ్ళగా అన్యులు స్ట కైస్తవులనే మొదట
సరిచేసుకొమ్మంటున్నారు. వారు 'ప్రభువా' అనుట మాత్రమేకాని ప్రభువు చిత్తము
నెరవేర్చుటలేదు. దేవుని ఎరుగుదుమని చెప్పుకొందురు గాని తమ క్రియల
వలన ఆయనను ఎరుగమన్నట్టున్నారు. (తీతు 1:16) గనకు క్రైస్తవులే మొదట
సరియై నులివెచ్చని స్థితి నుండి మరలు కొనవలెనని ప్రభువు కోరుచున్నాడు
గదా?

2. మీరు మీ తల్లి సంఘమైన బాప్టిస్టుకు విరోధముగా రెండవ బాప్తిస్మ
మిచ్చుచున్నారైందుకు ?

సమా : మేము బాఫ్టిస్టుకు విరోధులము కాము. మేము నిజమైన బాప్టిస్టు
లము, మీ బాప్టిస్టు పాస్టరు ఒకప్పుడు ఒకనికి రెండవసారి బాప్తిస్మ మిచ్చి ఇదే
నిజమైనదనలేదా?

3. పెంతెకోస్తువారు సంఘపు సంఖ్య కొరకు ఎక్కువ పాటుపడుచున్నారు
కదా?

సమా : మాకు సంఖ్యాబలంపై పట్టింపులేదు. అట్లు కావలసిన యెడల
ఈ పాటికి వేలకువేలుగా సంఖ్య పెరిగి యుండును.

4. మీకు నగలవిషయమై ఇంత అసహ్యత ఎందుకు? అవి రక్షణకు
అడ్డమా?



సమా : ఆది 35:2-4; నిర్గ 33:3-6; ద్వితీ 7-25; యెష 3:16-26;
హోష 2:13; జెఫ 1:8; 1 తిమో 2:9; పేతురు 3:3-6; ప్రక 17,18
అధ్యాయాలు, ఇవన్నింటినీ వరుసగా చదివినచో దేవుడు వీటిని అసహ్యించు
కొనుచున్నట్టుగాను, వాటితో అలంకరించుకొనువారు ఆయనకు అసహ్యుల
నియు, ఆభరణములన్నియూ అన్యదేవతా ప్రతిమలై యున్నందునను మేము
వాటిని త్రోసివేయుచున్నాము.

5. మీ సంఘములో ఎక్కువగా చెడ్డవారే చేరుతున్నారు కాదా?

సమా : అవును, స్వనీతిమంతులకు రక్షణ అక్కరలేదు. కనుక క్రీస్తు
కాలములో వలెనే ఇప్పుడును సుంకరులు, పాపులు మాత్రమే రక్షించబడు
తున్నారు. “మారుమనస్సు అక్కరలేని 99 మంది నీతిమంతులకంటే
మారుమనస్సు పొందు ఒక్క పాపి విషయమై పరలోకమందు ఎక్కువ సంతోషము
కల్గును” (లూకా 15:7)

6. మీరు కడుపు కొరకు ఈ విధముగా పనిచేయుచున్నారు కాదా ?

సమా : కడుపును ఎడబాసి పోవుటకు వీలులేదుగనుక! కడుపు కూడా
మాతోనే ఉన్నది. అయిననూ ఏమితిందుమో అను చింత ఎంత మాత్రము
లేదు. “మాకు కావలసిన అనుదినాహారము దయచేయు” ఆ ప్రభువే మాకు
సకలం. శత్రువుల మధ్య ఆయనే మాకు భోజనము సిద్ధపరచుచున్నాడు.
