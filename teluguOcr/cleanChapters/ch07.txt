
ఆ ఆగ్నిపరీక్షకలు నన్ను గురిచేసినది - నా తండిగారే. చదువు మాని
నందుకు నాకు శిక్ష విధించినటుల, నేను టంగుటూరు చేరిన మరునాడే
పశువులను కాయుటకు, నాగిలిపట్టి దుక్కి దున్నుటకు నియమించినారు.

“పితృదేవోభవ!” అన్నారు పెద్దలు. ఆ విధంగా దైవసమానుడైన నా
తండ్రి నాకు శిక్ష వేయడమంటే. ఆ దైవమే శిక్షించినట్టయింది.

పశువులను మేపుటంత ఆషామాషీకాదు. మందను అడవులకు తోలి
ఆ అడవులన్నీ తిప్పాలి. ఎండనక, వాననక నానా శ్రమలు పడాలి. ఆ శ్రమలు
పడినప్పటికి ఆహారం ఉండదు. అడవిదుంపలూ, కాయలే తినాలి.

రెండు దీర్ధ సంవత్సరాలు ఈ పశువుల కాపరిగా నేను గడిపాను.

పిమ్మట మా పెదమామగారికి పరీక్ష ఎదురైనది. వారిది వసంతపురం,
ఆయనకు ఒక్కడే కుమారుడు. అతడు వ్యవసాయం చేసేవాడు. నాకు వారి
పశువుల మందల్ని కాసేవానిగా మా తండ్రి పంపివేసాడు.

తండ్రిని కాదని ఇల్లు వెడలి తప్పిపోయిన కుమారునివలె, నేనూ తండ్రిని
కాదని బడి వెడలి వచ్చినందుకు ఇన్ని అగచాట్లు. పడవలసి వచ్చినది.

పగలంతా పశువులను కాసేది. రాత్రులందు మా చిన మామగారి
పిల్లలకు చదువు చెప్పాలి, నా వయస్సు చిన్నదే అయినా, నేను (గ్రామంలో
అనేక వైజ్ఞానిక కార్యక్రమాల్లో పాలుపంచుకునే వాడిని, నేను పిల్లవాడ్స్మి కాని
పిల్లల తండ్రులు కూడా మా కోలాటాన్ని చూసి మా బృందంలో చేరేవారు,
మాకు నాటక సమాజం ఉండేది. సమాజంలోని వారికి నాటకాల్లో నేనే శిక్షణ
నిచ్చేవాడిని, అందుకనే నన్ను అంతా “పంతులు” అని పిలిచేవారు.

ఆ విధంగా నా పని పగలు పశువుల్ని కాయడ?, రాత్రులందు “పంతుల్ని”
కావడంగా మారింది.
ఈ వయస్సులో నేను అనేక గండాలను అధిగమించవలసివచ్చింది.

ఒకనాడు మా చినమామగారి కుమారుడు బి.ఏ. సామ్యేలు, నేనూ పశువులు
కాస్తూ చేతికర్రలు నరుకుదామని తుష్ముచెట్టు నెక్కాం. నేను ఒక కొమ్మను



పట్టుకొని, అదే కొమ్మను నరుకు తున్నాను. అది పడిపోయే సమయానికి వేరే
కొమ్మమీదికి పోగలనని తలంచాను. కాని ఆ కొమ్మ నెమ్మదిగా పడక, తటాలున
విరిగి పడ్డంవల్ల నేనూ పడిపోయి దిగువ మరో కొమ్మమీద పడి, ఆ కొమ్మ
మీంచి నేలమీద పడిపోయాను. కొన్ని నిముషాలు ఊపిరి అందలేదు ఇదంతా
చూస్తూ మా సామ్యేలు బావ దగ్గరకే రాలేదు. నా అవస్థను చూసి ఆనందిస్తున్నట్టు
అట్లాగే నిలిచిపోయాడు. ఆపత్సమయంలో ఆప్తులు కూడా దరిచేరరనేది ఇదే
కాబోలు ననిపించింది. నేను కోల్కొని అరవగా అరవగా అప్పుడు దగ్గరకిచ్చి,
ఇంటికి తీసుకువెళ్ళాడు. మా అమ్మమ్మకీ విషయం చెప్పగా, హృదయం
ఒక్కసారిగా దుఃఖంతో పెల్లుబికి ఊరూ - వాడా ఏకమైనంతగా రోధించి,
గొడవచేసి, నాకు ప్రథమ చికిత్స చేసినది.

మరొకతూరి అశ్వాంతవాగు పడమటి వొడ్డున ఓ వటవృక్షం ఉంటే
దాని ఊడలు పట్టుకొని ఊయెల వూగుతుండగా, ఆ ఊయల చాలా ఎత్తుగా
పోయాక, తటాలున ఊడ తెగిపోయినది. అంత ఎత్తునుంచీ దభీమని నేలపడి
పోయాను నడుం విరిగినంత ప్రమాద మేర్చడింది. నోట మాటరాలేదు. దైవకృప
వలన ఎట్టకేలకు కొద్దిసేపటికి లేచి మెల్లగా ఇంటి ముఖం పట్టాను. పిల్లలు
బయట దెబ్బలుతిని వస్తే ఇంట్లో తల్లులు చావ బాదడం లోకనైజం, కాని నా
అమ్మమ్మ అలాంటిది కాదు. సంతానమంటే ఆమెకు బహిః।ప్రాణం.

రెండేడ్లిలా గడిచాక మరల టంగుటూరుకు చేరుకున్నాను.

బైబిలులో యాకోబు మేనమామ ఇల్లు విడిచి, స్వదేశం చేరినంతగా
సంతోషించాను, కాని మరల బరువైన జీవితమే నాకెదురైనది. నేను ఇంటికి
పోయి చూసేసరికి నా అన్న బోర్డింగు స్కూలులో చేరి చక్కగా చదువు కుంటు
న్నట్టు తెలిసింది.

మరల నా బ్రతుకు వ్యవసాయానికే అంకితమైనది. నా తండ్రికి మరి
తోడులేదు. అంచేత మా నాయనకు నేను వ్యవసాయంలో సహాయం చేయవలసి
వచ్చింది.

ఆనాటి వ్యవసాయం చాలా కష్టమైనపని. ఉదయం నుండి మధ్యాహ్నం
వరకూ చలకల్లో నాగళ్లు దున్నాలి. మరల భోజనం చేసాక కొంతసేపు అదే




దుక్కి, కొన్నిసార్లు మోకాళ్ల లోతు నీళ్ళలో మాగాణి పొలం దున్నాలి. పిమ్మట
పశువులను కడిగి, కంచెకు తీసుకుపోయి మేతపెట్టి రాత్రి 9 గంటల వరకూ
కడుపునిండా అవి మేసాక ఇంటికి తోలుకు రావాలి. అర్థరాత్రి ఇంటికి చేరడం.
నేను ఇంటికి వచ్చే వరకూ నా కోలాట బృందంవారు, నాటక సమాజంవారు
ఎదురుచూడ్డం జరిగేది, అవును, నేను వారికి అవన్నీ నేర్చే గురువును కదా
మరి !

మాకు వ్యవసాయంలో వేరే జీతగాళ్ళున్నప్పటికి మా నాయన తరుపున
నేనే వ్యవసాయ పనుల బాధ్యతను చూసేవాడ్మి, జీతగాళ్ళు కూడా పని బెత్తా
యింపుకు నాపైనే ఆధారపడేవారు. క

ఆనాడు తెలంగాణములోని రైతుకు అతి కష్టమైన పని - మోటతోలడం.

తెల్లవారురూమున £ గంటలకు లేవాలి. జోడెద్దులను మోటకు కట్టి
ముందుకు, వెనుకకు' నడిపిస్తూ మోటతో నీళ్ళు తోడాలి. మధ్యాహ్నం 11,
12 గంటల వరకూ ఇదేచోట వెనకకు ముందుకు ఒకే విధంగా మోటతోలడం
ఎంత విసుగు? ఎంత భారం? అలా మోట తోలితేగాని పొలం తడవదు.
పొలం తడిస్తేనే దుక్కిదున్నడం, పంట పండడమూనూ, ఆ తోలేటప్పుడు కూడా
శ్రమ ఉన్నది - పశువుల ముక్కుకు త్రాడువేసి వెనుకకు లాగి ముందుకు
తోలాలి. కొన్ని బావులకు రెండు, మూడు, నాలుగు మోటలు కూడా ఉంటాయి.
నేను మోటతోలుతూ నడిచే నడక దాదాపు 20 మైళ్ళు ఉండవచ్చును. ఆ
(శ్రమను మరచిపోవడానికి నానా రకాల నాటకాల పాటలు, ఏకపాత్రాభినయాలు
చేసేవాడ్మి అందుకే నాకు రామాయణ, భారత, భాగవతాల్లోని పద్యాలు కంఠో
పాఠంగా వచ్చేవి. ఎప్పుడైనా నా పాటల శబ్దం వినబడకపోతే తన కుమారుడు
ఎద్దుతో వెనుదిరిగి బావిలో పడిపోయినాదేమోనని మా తల్లి ఇంటివద్ద కంగారు
పడేది ఇంటికీ బావికీ మూడు ఫర్లాంగులే దూరం.

ఇంత కష్టమైన వ్వయసాయపు పనుల్లో నేను నలుగుతున్నా ఊళ్ళోని
ఆటపాటలు మామూలుగానే సాగిపోయేది.
