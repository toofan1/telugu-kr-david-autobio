
42


శుభములు శుభములనే గొనితెచ్చునను సుభాషితముండనే ఉన్నది.

క్రైస్తవ లోకమునకంతకూ సంపూర్ణ సువార్త నందించి, ప్రభువు సేవలో
నా విద్యుక్త ధర్మాన్ని నిర్వర్తించాననే సంతోషం నా అంతరంగాన్ని నిండుకొని
ఉండగా....

1948 ఆగష్టు 7వ తేదిన శనివారం 8 గంటల ప్రభాత్సమయమున
మాకు ఫిలిప్పు పుట్టినాడు.

మరో ఏడు దినములకు పిమ్మట అంతకన్నా సంతోషకరమైన శుభవార్త
మానమును విన్నాను.

ఆగష్టు 15 ద్వితీయ స్వాతంత్ర్య దినోత్సవ సందర్భమున ఉజ్వల భవితా
సాధనకై సాగిపోవుటే భారతీయుల కర్తవ్యమని నెహ్రూ పండితుడు భారతీయ
ప్రజలందరికీ ఉద్భోధించినాడు.

అది లౌకికరాజ్య భవిత.

అంతకన్నా మేలైనది పరలోకరాజ్య సంపాదన అది నిత్య రాజ్యం. ఆ
నిత్య రాజ్యంలోనే సర్వమానవాళికి నిత్యజీవం లభించగలదు.

అట్టి పరలోక రాజ్యసాధనకై సువార్త యజ్ఞం రాజమండ్రి పట్టణంలో
ప్రారంభమైంది. సెప్టెంబరు 1 నుండి 28వ తేదీ వరకూ గొప్ప ఉజ్జీవంగా
సీయోను బైబిలు స్కూలు నడిచినది. మస్తమును త్యజించి, విశ్వాసముతో ఆయా
సంఘములో సేవచేసేవారున్న్యూ ప్రభువు సేవార్ధమై నూతనంగా సమర్పించు
కొనువారున్నూ 80 మంది విద్యార్థులు ఈ స్కూలుకు హాజరైనారు.

పాస్టర్లు కె.జె. ఫిలిప్‌, పి.యల్‌. పరంజ్యోతి, కె.యస్‌. జోసఫ్‌ బ్రదరు
పి.ఇ. వర్గీసు గార్లున్నూ నేనున్నూ అధ్యాపకులుగా వ్యవహరించినాము.



నేను అపొస్తలుడైన పౌలు మమాశయుడు ఎఫెసీయులకు రాసిన
లేఖనంపై వ్యాఖ్యానమును బోధించినాను. దానిలో క్రీస్తునకు సంఘమునకు
దేవునికి మధ్యగల సంబంధ బాంధ్యములనూ, క్రీస్తు ద్వారా సంఘమునకు
లభించిన ఆశీర్వాదములును, ఆత్మీయానుభవమును, దాని నుండి లభించిన
గొప్ప సేవోపాయములను, వాటి మర్మములను వివరించినాను.

పాఠశాలానంతరం సెప్టెంబరు 20 నుండి అక్టోబరు 3 వరకూ
మహాసభలు జరిగినవి. ప్రసంగీకులు సరిపోల్చ శక్యముగాని క్రీస్తు మహిమను,
పరిశుద్ధాత్మ పూర్ణతతో అనర్హకంగా ఉద్ద్యాటించినారు. పాస్టరు పి.యం. ఫిలిప్పు
(కేరళ) క్రీస్తును గురించి మీరేమనుకుంటున్నారనే అంశంపై 4 రోజులు
ఉపన్యసించినారు అంత్య దినమున మారుమనస్సు పొంది క్రీస్తు నంగీకరించిన
6 గురికి నేను గోదావరి తోయములలో బాప్తిస్మ ప్రధానము చేసినాను.

అమితే ఈ పాఠశాల, మమాసభల సందర్భమున నా లీలమ్మ ఆవిరామ
మైన కృషి చేసినది. ప్రసవించిన పది దినముల నుండియే, వచ్చి బాలింతరాలై
యుండి అన్ని పనులూ ఆమెయే చేసుకోవలసి వచ్చినది. మొక్కవోని దీక్షతో,
నిద్రాహారములు లేక ఆమె ఈ సభల నిర్వహణలో పూనుకొని ఉండని పక్షమున
నెల రోజలకు పైగా సాగిన ఈ సువార్త మహాయజ్ఞాన్ని కొనసాగించుటే దుర్లభమై
యుండేది.
