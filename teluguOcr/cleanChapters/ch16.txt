16

ఈ పరిశుద్ధాత్మ ప్రభంజనం వరంగల్లు, హన్మకొండ, డోర్నకల్లుమొదలగు
ప్రాంతాల్లోని, చలాచలములకు, చరాచరములకూ వ్యాపించి పోతున్నది.

ఈ ప్రభంజనాన్ని అడ్డుకోడానికి పూర్వం నుండి సేవచేస్తున్న బాప్టిస్టు
మిషనరీలు తీవ్ర ప్రయత్నం చేయసాగారు. వారిలో ఆందోళన, ఆగ్రహావేశాలు
పరవళ్ళు త్రోక్కినవి.

నాలాంటి విశ్వాసులనే మార్చలేని, వారి ఆగ్రహావేశాలు విశ్వాసులకు
విశ్వాసాన్నిచ్చిన పరిశుద్ధాత్మ జ్వాలలను చల్లార్చగలవా? ఈ జ్వాలలు కంటి
కగుపడనివి మింటి కెగబ్రాకేవి.

ప్రజలు వందలాది వేలాదిగా కూడుకుంటున్నారు. పెంటతో సమానమైన
ఇహ జీవితాన్నుండి ఈ ఉద్యమం అనేకులను విముక్తిచేసి, దైవికమైన నిత్య
జీవితాన్ని ప్రసాదిస్తున్నది. పంచభక్ష్యాలు ఎదుటనుండగా చల్చిగంజికోసం
ఎవరైనా తాపత్రయ పడగలరా? బాప్టిస్టు మిషనరీలది - నులువెచ్చని సేవ,
ఆ సేవలో ఉజ్జీవమే లేదు.

హిందువులూ, మహమ్మదీయులు, పార్సీలు అనేకులు మా కూటముల
కొచ్చి, దేవుడు చేస్తున్న గొప్ప గొప్ప కార్యములను గాంచి ఆశ్చర్య చకితులౌ
తున్నారు.

బాప్టిస్టు మిషనరీలు కన్ను కుట్టినది.

ఆనాడు హన్మకొండ, వరంగల్లు మిషను పొలమునకు మిస్‌స్టాడన్‌ మేరి
- ప్రధాన మిషనరీగా పనిచేస్తున్నారు.

ఆమె బాప్టిస్టు మిషనరీలను కొందరిని తీసుకొచ్చి వరంగల్లు మిషను
చర్చివద్ద సమావేశము పెట్టినది. ఆ సమావేశంలో సమాలోచన చేస్తున్నారు.

ఈ కొత్త బోధకులను, ఈకొత్త బోధనలను ఎలా ఆపుచేయాలని? అని.

ఆవేశలో నున్చవారిని మరంత ఉద్రేపరచడం ఇష్టంలేక, నేను, పాస్టరు
పి.యం. సామ్యేలు, బ్రదరు పి.యన్‌. పరంజ్యోతి, కొత్తగా కేరళనుండొచ్చిన
బ్రదరు క్రీస్తుదాసు, కొందరు సిస్టర్లం కలసి మాకు వేరే ప్రార్థనా స్థలం కోసం
ప్రార్థనలు చేసాం.


దైవకృప కట్టలు త్రెంచుకున్నది. ఒక విచిత్రం జరిగినది. రైల్వే స్టేషను
రిటైర్డు మాస్టరుగారైన ఎ. ఆనందరావుగారిని దేవుడు ప్రేరేపించినాడు. వరంగల్లు
పుప్పాలగుట్ట వద్ద నున్న ఆయన సొంత ఇంటిని మా కిచ్చినాడు.

ఆ ఇంటివద్దనే ఏకధాటిగా నిత్య ఉపవాస ప్రార్థనలు పది రోజులపాటు
జరిగినవి.

ఎందుకీ ఉపవాస ప్రార్ధనలు?

ఈ కొత్త సంఘాన్ని, సేవకులను, ఉజ్జీవమును నామరూపాలు లేకుండా
నిశ్శేషం గావించాలన్న బాప్టిస్టు మిషనెరీల పన్నాగాలను పటాపంచలుచేసి,
విజయాన్ని పొందుటకే.

ఆ సమయంలోనే అనేక దర్శనములూ, ప్రమాణాలూ ప్రభువే ప్రత్యక్షంగా
అనుగ్రహించినాడు.

ఆ దర్శనాలలో ముఖ్యమైనది - విబ్రాంతికరమైనది - పాస్టరు పి.యం.
సామ్యేలుగారి కొచ్చినది.

దేదీప్యమానంగా మండుతున్న ఒక ఆగ్నిగోళం ఆకాశం నుండి దూసుకు
వచ్చి ఆయన శిరస్సుపై నిల్చినది. నిల్చినదే తడవుగా అది తునాతునకలైనది,
ఆ తునకలు మహోజ్వలంగా మండుతూ నలుదిశలా విరజిమ్మినది.

పెంతెకోస్తు ఉద్యమం కూడా ఉజ్జీవంతో తన జ్వాలల్ని నేల నాలుగు
చెరగులకూ వ్యాపింప చేస్తుందని దాని భావంగా ప్రభువే చెప్పినాడు.

యేసు ఆరోహణుడైన పది దినాలకు పిమ్మట పెంతెకోస్తు పండుగ దినాన
శిష్యబృందమంతా ఒకచోట చేరినప్పుడు ఆకాశం మెరసి, మహోధృతమైన
ధ్వని వెడలి, ఓ అగ్ని శిఖ ఆవిర్భవించి, ఆ శిఖ జ్వాలాకీలలుగా మారి ఒక్కొక్కని
మూర్థమునూ ఆవిష్కరించినదని - నేను దైవ గ్రంథంలో చూసాను.

కాని ఇపుడు కళ్లారా చూసాను.

దేశమంతటా చెలరేగబోవు ఈ ఉజ్జీవ దర్శనభాగ్యమునకు మేము
ప్రభువును స్తుతించినాము.

ఆనాడు అనగా 1939లో అది ఒక కణముగా కన్పించినను, ఆదర్శనము
నేడే అక్షరాలా నెరవేరినందుకు దేవునికి హృదయమార స్తోత్రములు !
