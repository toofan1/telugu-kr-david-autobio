
24

1942 డిశంబరు 21వ తేది.
క్రిస్మస్‌ ఇంకో నాలుగు దినాలు ఉంది. ఆ శుభ సమయంలో “ఇవాంజె

లీస్‌” జన్మించింది.

జన్మస్థలం-వరంగల్లు సమీపంలోని గొర్రెకుంటలో.

పుట్టిన శిశువు గొప్ప ఇవాంజిలిస్టు కావలెనను నిరీక్షణలో ఆ పేరు
పెట్టినాము.

ఇవాంజెలీస్‌ ద్వితీయ పుత్రికే అయినా “గ్రేస్‌” ప్రభువులో నిద్రించాక
ఈమెయే మాకు ప్రధమ పుత్రికని చెప్పాలి. ఆ

సంతానోదయ శుభ సంతోషాన్ని తల్లిదండ్రులు మాత్రమే అనుభవించ
గలరు.

కాని బిడ్డ జననాన్ని విని నాలుగు మాసాలైనప్పటికీ ఆ బిడ్డను కనులారా
గాంచి ఆనందించే భాగ్యం నాకు చిక్కలేదు.

గుంటూరుజిల్లా నుండి వరంగల్లుజిల్లాకు ప్రయాణం చేసినగాని ఆ
సంతోషాన్ని పొందలేను.

దారి ఛార్జీలు కావాలి. నేనే పస్తులతో వాక్యపరిచర్య గావిస్తున్నాను.
ఈమని నుండి వరంగల్లుకు రోడ్డు మార్గం 178 మైళ్ళు.

ఎంత కాలమని పాపను, పాపకు జన్మనిచ్చిన ఇల్లాలిని చూడకుండా
ఉండగలను? ఎట్టకేలకు సాహసించాను. నాకు పాత సైకిలు ఒకటి ఉన్నది. అది
నడిస్తే బండి, లేకపోతే మొండి, అరిగిపోయిన టైర్లు అవి ఎక్కడ (ప్రేలిపోతాయే
మోననే బెంగ.

వాక్యపరిచర్యలో ఉన్నపుడు కూడా ఈ బెంగతోనే నా సైకిలు వెనుక
ప్యాచీల సామాను భద్రపరుచుకునేవాడిని, ఆ పాత సైకిలుతోనే ప్రయాణం
ప్రారంభించాను. విజయవాడకు ఎలాగో చేరుకున్నాను. ఇంకనూ నా గమ్యం
158 మైళ్ళు ఉన్నది.

విజయవాడలో పెండలకడనేలేచి, దీక్షగా ప్రయాణం సాగించాను.
ప్రియురాలిని , పాపను చూడాలనే ఆతృతతో ఒక్క పూటలో 60 మైళ్ళు సైకిలు



త్రొక్కి నేలకొండపల్లి చేరాను. విజయవాడ నుండి కోదాడు మీదుగా నేలకొండ
పల్లి 60 మైళ్ళు, అచ్చటి గ్రామ చావిడిలో ఒక పోలీసు పటేలు ద్వారా భోజన
ఏర్పాట్లు చేసుకొని వెంటనే మరల సైకిలు ఎక్కాను. ఖమ్మంలో అల్పాహారము
పుచ్చుకొని ఆ రాత్రంతా ప్రయాణంచేసి తొర్రూరు, వర్ధన్న పేటల మీదుగా
సాయంత్రం గం! 4 లకు వరంగల్లు చేరి అచట నుండి గొర్రెకుంట గ్రామం
చేరుకున్నాను.

చేరుకున్నదే తడవుగా నాలుగు నెలల బిడ్డకు పాలు ఇస్తున్న సతీమణి
లీలమ్మను గాంచాను. నా హృదయంలోని సంతోషం ఒక్కసారిగా కనులోకి
పెల్లుబికి, జలజలా ఆనందభాష్ప్రములు రాలగా తల్లిబిడ్డ లిరువురునూ అమాం
తంగా కౌగలించుకున్నాను.

ఆహా! ఎన్ని కష్టములు పడినా కడకు తన సేవకుల జీవితాలకు, తనను
నమ్మిన విశ్వాసులకు ప్రభువు సుఖాంతమే చేకూర్చగలడు. అట్టి సన్చివేశాన్ని
సమకూర్చిన ప్రభువును స్తుతించినాను.

ఇక నా అర్థాంగి ఎన్ని శ్రమలు పడినప్పటికీ భర్తను విడిచి కొన్ని నెలలు
సుదీర ప్రాంతములో ఉండిపోయినప్పటికీ, దేవునిపై గాని, నాపై గాని ఎన్నడూ
సణగలేదు. అట్టి మధుర కలయికకై దేవుని దీక్షగా, ఆ కలయిక నెరవేరే
పర్యంతం స్తుతించుటా, ప్రార్థించుటే తప్ప, అన్యమెరుగదు, మమ్ములను చుట్టు
ముట్టిన కష్టాలన్నీ దేవుని దీవెనలుగానే భావించాం.

“కన్నీళ్ళు విడుచుచు విత్తువారు సంతోషగానముతో పంటకోసెదరు”
కీర్తన 126:5 అనే పరిశుద్ధ గ్రంథములోని వాక్యమే మా విశ్వాసానికి మూలా
ధారము.

వరంగల్లు సంఘస్తుల ఆహ్వానంపై నేను “ఈమని”ని విడిచిపెట్టి
వరంగల్లుకు వచ్చుటకే నిశ్చయం చేసుకున్నాను. స్వగ్రామానికి సుదూరంగా
పోయి సేవచేయుటకే సిద్ధపడిన లీలమ్మ కూడా వరంగల్లులోనే ఉండుటకు
సంతోషాన్ని తెల్చినది.

“ఈమని” వెళ్ళి సామానునంతా తెచ్చుకున్నాను. వరంగల్లులో పాస్టరు
టి.కే. థామసు గారికి నన్ను తోడు సేవకుడుగా వరంగల్లు సంఘస్తులు



నియమించారు. అప్పటికీ ఏ కేంద్రంలోనూ ఇద్దరు పాస్టర్లు లేరు. వరంగల్లుకే
ఈ స్థితి కలిగినది. అంచేత నేను థామసు గారికి జాయింటు పాస్టరు నయ్యాను.
వరంగల్లులో మా సువార్త ప్రచారం పెద్ద ఎత్తున జరిగింది. రాత్రనక
పగలక, నిద్రనక, ఆహారమనక వాక్య పరిచర్యలో శ్రమించాం.

ఉదయం నా అర్థాంగి లీలమ్మ, ఒక చంకను చంటిబిడ్డను, మరొక
చంకను పరిశుద్ధ గ్రంథమును ధరించి, సువార్త సేవకు ఉపక్రమించేది. ప్రతీ
నిత్యమూ నన్ను అటులనే అనుసరించేది, ప్రతీ నిత్యమూ, వరంగల్లు పట్టణంలోని
వీధులేగాక చుట్టుపట్ల పల్లె పట్టులన్నీ తిరిగి, రాత్రి ఒంటిగంట, రెండు గంటల
ప్రాంతంలో ఇల్లు చేరువాళ్ళం, ఈలోగా ఆహారం దొరికితే అది దైవానుగ్రహమే.

అలా సేవచేస్తున్న సమయంలో మేము కాపురముంటున్న మట్టెవాడలో
కలరా మహమ్మారి ఉధృతంగా వ్యాపించినది. ఆ వ్యాధి సోకినవారికి ప్రార్ధనా
పరిచర్య చేయుటలో విరామమనే దాన్నే మేము చూడలేదు. అట్టినా
కుటుంబంలోకి కూడా ఈ కలరా మహమ్మారి తొంగి చూసింది. ఏ విశ్వాస
గృహం పేరు చెబితే దయ్యములు , దారిద్ర్యములు, పంటాపంచలై పారిపోతాయో
ఆ విశ్వాస గృహంలోకే కలరా చొరబడింది. ఎంత సమయం కావాలి. ఆ
మహమ్మారికి, సరిగ్గా ఆ కలరా నా లీలమ్మనే ఆవరించినది. ఏ ఒక్కరూ
దరిచేరలేదు. ఒక ప్రక్క 6 నెలల పసికూన ఇవాంజెలీస్‌ తల్లి రొమ్ము కెగబ్రాకుతూ
ఒకటే ఏడుపు, రెండో ప్రక్క అంత్య ఘడియలలో లీలమ్మ.

ఆమె చేసుకునే వాంతులు, విరోచనాలను నా రెండు చేతులో ఎత్తి
పోసాను.

“ప్రతీవాడు తన తల్లిదండ్రులను విడచి తన భార్యను హత్తుకొనవలెను”
అది 2:24. “వారిద్దరు ఏకశరీరమై యుందురు” మత్తయి 19:6 వాక్యములు
నాపట్ల అక్షరార్ధముగ నెరవేరిన విధంగా ఒక్క మరణము మాత్రమే మమ్ముల
నానాడు వేరుచేయగలగాలి తప్ప మిగిలిన బాధలేవీ మమ్ములను వేరు పరచలేవు.

ఆ మరణాన్ని కూడా ప్రభువు సమాధిలోనే శ్రాక్కివేసి ఆ మరణాన్నే
జయించి సజీవుడై లేచినాడు గదా! అట్టి క్రీస్తును అనుసరించినవారికి మరణ
మనేదే ఉండదని నా విశ్వాసం.



అయిననూ మానవుడు తనవంతు కర్తవ్యాన్ని నెరవేర్చాలి గనుక అత్త
మామలు, బంధు బలగమూ, ఎవరూ రాకపోయినా, మూడు దినములు ఆమె
గుడ్డలను సైతమూ నేనే మార్చినాను.

చివరగా లీలమ్మకు “వాత” రోగము క్రమ్మి, కొనప్రాణములోకి వచ్చినది.
అయ్యో ఎంతో ముద్దుగా పేరుపెట్టుకున్న ఒక్కగానొక్క బిడ్డ “ఇవాంజిలీస్‌”
అనాధ కావలసిందేనా? అన్న బెంగ ఒకమూల నున్నప్పటికీ ప్రభువు పునరు
త్థానంపై గల విశ్వాసంచేత ఆమె స్వస్థత కోసం నిత్యప్రార్థనలు చేసాను.

ప్రభువు తన అపార కృపావర్షాన్ని లీలమ్మపై కురిపించాడు. తెప్పరిల్లి
క్రమంగా కోలుకుంటున్నది. తన దాసురాలిని, ఆ యేసుప్రభువే స్వస్థ పర్చు
కున్చాడు.

అట్టి సంకటసమయంలో కూడా నేను వాక్య పరిచర్యను విడనాడలేదు.

ఉయ్యూరులో జరిగిన కన్వెన్షన్‌లో నా సాక్ష్యమిచ్చినాను. 1943 మే
12 నుండి 16 తేదీల మధ్య జరిగిన ఆ కన్వెన్షన్‌కు విజయవాడ నుండి
అంతర్వేదిపాలెం వరకు అనేక గ్రామాల నుండి విచ్చేసారు. పాస్టర్లు పి.యం.
సామ్యేలు, పి.పి. థామస్‌, కే.యస్‌. జోసఫ్‌, పి.యల్‌. పరంజ్యోతి, మిస్‌ పి.
కమెత్‌ గార్లతో పాటు నేనూ ప్రసంగించినాను.

ఆ ప్రసంగాలు కైస్తవేతరులలో గొప్ప కదలికను తెచ్చినవి. అంత్య
దినమున 13 మంది నీళ్ళలో బాప్తిస్మం పొందినారు. అనేకులు మారుమనస్సు
పొందినారు. అంత్య కూటము ముగిసిన పిమ్మట వర్షము వచ్చినట్టు-నాకు
బాగా గుర్తు. అయిదు రోజులూ ఏ ఆటంకమూ లేక కూటములను నడిపించిన
ప్రభువుకు మేమంతా స్తోత్రములు చెప్పినాము.

ఉయ్యూరు నుండి వరంగల్లు రాగానే కలరా మహమ్మారి ప్రవేశించిన
మట్టెవాడ గృహాన్ని కాళీచేసి పుప్పాలగుట్టలో అప్పికట్ల ఆనందరావుగారి తోటలోకి
మారినాము.

సంఘారాధన కార్యకలాపాలన్నీ ఇచ్చట నుండే జరిగేవి.
