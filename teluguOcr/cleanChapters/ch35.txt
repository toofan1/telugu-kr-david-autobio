
35

కంబాలపేట కాలిపోయింది.

శ్రీమతి కమలమ్మ పాత ఇల్లు బుగ్గయిపోయింది.

“పాస్టరుగారూ, మాకు ఇల్లు కావాలి, దయుంచి ఈ ఇంటిని కాళీ
చేయండి!” అని వేడుకున్నారు.

నిజమే మరి, ఆమెకు ఇల్లులేదు. అయితే మే మెక్కడికి పోవాలి? మళ్ళీ
ప్రశ్చార్థకమే.

బ్రతుకే ప్రశ్నార్థకంగా ఉన్నది. ఆ ఏట ఏప్రిల్‌ మే మాసాలలో 3000
ఇళ్ళు తగలబడినట్టు మునిసిపల్‌ అధికార్లు లెక్కలు ప్రకటించారు.



ఏమి చేయాలో తోచలేదు.

ఎవరికి చెప్పినా ఆర్చే తీర్చేవారు లేరు.

“నే నున్నాను” అని ప్రభువే మమ్ము మాటి మాటికి తన దివ్యనామ
ప్రభావం వైపుకు నడుపుతున్నాడు. కన్పీటి ప్రార్థనలతోనే కాలం వెళ్ళబుచ్చు
తుండగా....

ఒకనాడు....

ప్రభాత్కరణ సముదాయం లోకంపై వెదజలుతుండగా ప్రభువే
మమ్ములను లేపి ప్రేరేపించినాడు. వెంటనే ఒంటెద్దులబండి కుదుర్చుకొని
సామాను, పుస్తకాలు దానిపై వేసుకొని నేరుగా నేషనల్‌ స్కూలు కాంపౌండుకు
చేరినాము.

నేషనల్‌ స్కూలు!

ఉజ్వలమైన గతచరిత్రగల పాఠశాల, జాతీయోద్యమ దినాలలో
పట్టణంలోని విద్యా శ్రేయోభిలాషులు, బ్రిటిషువారి విద్యావిధానంపట్ల అసమ్మ
తిగా, చేతి వృత్తులను ప్రోత్సహపర్చుటకు వీలుగా జాతీయ విద్యావిధానాన్ని
అమలు జరుపుటకు యేర్పిటు చేసిన స్కూలు ఇది.

ఆ పాఠశాలకు చేరి ఒకటవ తరగతి వరండాపై సామాను దించినాము.

క్షంతవ్యమైన విషయ మేమన ఈ ఒకటవ తరగతి విద్యాయోగ్యమైనదిగా
లేదు. పందికొక్కులు పూర్తిగా గొప్పెట్టివేసినవి. మట్టి కుప్పకుప్పలుగా ఉన్నది.
వెనుక మురికి కూపముల దుర్గంధము.

ఆ తరగతి వరండాపైనే మా మకాం.

అక్కడే మోకరించి ప్రభువును ప్రార్ధించినాము. ఆ పాఠశాల మేనేజిమెంటు
అనుమతితోనే అరుగుపై బట్టలు అడ్డుకట్టుకొని ఆరు మాసాలు ఆలు పిల్లలతో
కాపురం చేయవలసిన దుర్గతి పట్టినది.

నాటి నా కుటుంబ జీవనావస్థను తలచుకుంటే నాకు మించిన దరిద్రుడు
ఈ లోకంలో ఉండడనిపించింది. ప్రభుసేవాపరాణులందరికి ఇట్టి జీవితమే
దేవుడు ప్రసాదించాడా ?



అవును. క్రొవ్వొత్తి తాను కరిగి లోకానికి వెలుగు నిస్తుంది. విత్తనం
తాను చచ్చి మొక్క పుట్టుకకు దోహదపడుతుంది.

అందుకే ప్రభువు ధన్యతగిరిపై తన శిష్యుల కిటుల ఉద్భోధించి నాడు.

“మీరీలోకానికి వెలుగు, కొండపై కట్టబడిన పట్టణాన్ని ఎలా దాయలేమో
అలా మనుష్యులు వెలుగును దాయలేరు. మీ సత్కార్యాలను గమనించి ప్రజలు
పరలోకమందున్న మీ తండ్రికి స్తుతులు చెల్లించేలా మీ వెలుగు లోకంలో
ప్రకాశించనివ్వండి”

ఆ విధంగా లోకానికి వెలుగునిచ్చే క్రొవ్వొత్తిలా ప్రభు సేవకుడు కరిగి
పోవుటే ఆ జీవిత సార్థక్యం కావాలి.

ధైర్యంగా, నిశ్చలంగా అచ్చటే కాపురముంటుండగా పాఠశాల మేనేజి
మెంటు నుండి నోటిసు వచ్చినది- ఈ వరండా తాత్కాలికంగా ఇచ్చాం. మాకు
బడికి ఆటంకంగా ఉన్నది. గనుక వెంటనే కాళీ చేయమని.

తప్పదుగదా మరి! పిల్లల విద్యకే అంతరాయం ఏర్పడుతున్నదంటే
కాళీచేయక తప్పదు. క్రీస్తుస్వామి పిల్లలకు అనన్య సామాన్యమైన స్థానము
నిచ్చినాడు.

ఆ రోజుల్లో రాజమండ్రి పట్టణంలో అల్యూమినియం పరిశ్రమ
ఉజ్వలంగా ఉండేది. దాదాపు పట్టణంలో 500 కంపెనీలలో 5000 మంది
కార్మికులు పనిచేసేవారు. కార్మికులకు ఆదాయం, యజమానులకు లాభాలు
పుష్కలంగా ఉండేవి. యావత్తు దక్షిణాదినా రాజమండ్రి అల్యూమినియం
పరిశ్రమకు కేంద్ర బిందువుగా నిలిచింది.

శ్రీ ఎ.యల్‌. జోనాగారు కూడా అల్యూమినియం పోతకంపెనీని పెట్టారు.
దానికి చేసిఉన్న ఒక గదిని కాళీచేసి మా కిచ్చారు. కొలిమితిత్తి ఊదినప్పుడల్లా
బూడిదలేచి మా గది నిండిపోయేది. పడకల్లో, వంటపాత్రల్లో, తిండిలో ఎచ్చట
చూసినా బూడిదే. ఆ బూడిదలో 6 నెలలు కాపురం చేసాం.

ఇట్టి కూపంలో కాపురముంటూ కూడా “ఆ పాపం!” గురించి “సువార్త
ప్రకాశిని” ఒక వ్యాసం రాసాను. 47 జూన్‌ సంచికలో ఆ వ్యాసం అచ్చయింది.



దేవుని ఆజ్ఞనూ, చిత్తమునూ అతిక్రమించి. సాతాను చిత్తమును నెర
వేర్చుటే పాపము, ఆదిలో ఆదాము హవ్వలు దేవుని మాటలను త్రోసి రాజని
సాతాను మాటకు లోబడుటవల్లనే పాపులై మహిమ వస్త్రములను పోగొట్టుకొని
దిగంబరులైనారు. దేవుడు చేయవద్దన్నది చేయుటా, చేయమన్చది చేయకపోవుటే
పాపము, ఈ పాపము సాతానుతో ఉత్పత్తియై ఆదాము ద్వారా లోకములో
ప్రవేశ పెట్టబడినది. గనుక పాపము సార్వత్రికమైనది. ఒకడు ఎంత సన్మార్గుడై
ననూ అనగా పాపము చేయకున్ననూ తాను పాపములో పుట్టి, పాపిగానే
యున్నాడు అట్టి పాపియైన మానవునికి రక్షకుడవసరం.

అట్టి రక్షకుడు పరిశుద్ధుడైన క్రీస్తు ప్రభువు ఒక్కడే. నీవు పాప విముక్తుడవు
కావలెనన్న ప్రధమంగా నీవు పాపినని సమ్మతించాలి (యోహా 1:8) రెండవదిగా
నీవు క్రీస్తును రక్షకుడుగా అంగీకరించాలి మూడవదిగా రక్షకుడైన క్రీస్తు
పదపద్మములచెంత నీ పాపములన్నింటినీ విరిగి నలిగిన హృదయంతోనూ,
కన్నీటిలోనూ వొప్పుకొనవలె, అలా వొప్పుకొనిన యెడల “ఆయన మన
పాపములను క్షమించి సమస్త దుర్చీతి నుండి మనలను పవిత్రు లనుగా
చేయును” (1 యోహా 1:9),

ఇదీ ఆ వ్యాసం సారాంశం !

దీన్నిబట్టి నేను సన్మార్గుడనైననూ పాపములో పుట్టి పాపిగానే ఉంటిని,
అందుచేతనే పరిశుద్ధాత్మలో జలకమాడి ఆ పాపమును పోగొట్టుకొంటిని నేడు
నా చుట్టూ ఉన్న పాపమును క్షాళనం చేయుటే విధిగా పెట్టుకున్నాను.

ఇన్ని కష్టములలో నేను ఇరుక్కున్ననూ, దైవ కార్యములకు అంతరాయం
కలక్కుండానే చూసుకుంటున్నాను.

ఆగష్టు 15 వచ్చింది.

ఉత్తమ భారతీయ వీర పుత్రుడు, ఉజ్వల ఆదర్శ రాజకీయవేత్త అయిన
నెహ్రూపండితుడు ఢిల్లీ ఎర్రకోటపై స్వాతంత్ర్య పతాకాన్ని ఎగురవేసినారు.

1757 ప్లాసీ యుద్ధం తరువాత భారతవనిని క్రమక్రమంగా స్వాధీన
పర్చుకున్న బ్రిటిషు బానిసబంధాల నుండి సర్వస్వతంత్రతను ఆనాడు నెహ్రూ
పండితుడు ప్రకటించాడు.



ఈ స్వాతంత్ర్యావతరణకై ఎందరెందరో భారతీయ వీరపుత్రులు
దారిపొడవునా గుండె నెత్తురులు తర్చణచేసినారు. తమ శిరస్సులను సుమాలుగా
త్రుంచి భారతీదేవి పదపద్మముల ముందురాల్సినారు. స్వతంత్ర భారత సౌధ
నిర్మాణానికై ఎన్నెన్నో కలలుకన్నారు. ఆ కలలు వాస్తవమైన దినమది. ఉజ్వల
ధనితా సాధనకై సాగిపోవుటే ఈ తొలి స్వాతంత్ర్య దినాన భారతీయుల కర్తవ్య
మని నెహ్రూపండితుడు భారతీయ ప్రజలందరికి ఉద్భోధించినాడు.

మరొక వొంక రాజ్యాంగంలో పొందుపరచిన “అన్ని మతాలకు సమాన
స్వాతంత్ర్యము” అనే ప్రాధమిక హక్కును మున్నీలాంటివారు ౮ ౦ ౩5
సవరణలను ప్రతిపాదిస్తూ ఉన్నారు.

అదే సంవత్సరం ఇచట ఉంటుండగానే అనగా అక్టోబరు 16, 17,
18 తేదీలలో రాజమండ్రిలో సువార్త సభలను జయప్రదంగా జరిపించినాను.
సభలు, ఉజ్జీవకరంగా జరిగినవి. పలు గ్రామముల నుండి కూడా అనేకులు
సభలకు విచ్చేసినారు. పాస్టరు ఎ.జె. జాన్‌, కె.వి. కురియన్‌గార్లు గొప్ప ప్రసం
గాలు చేసినారు.

అంత్యదినమున 7 గురు బాప్తిస్మము, పొందినారు. ఇది నా సేవకు
ప్రతి ఫలంగా భావించవచ్చును. ప్రభువు ఇంకనూ అనేక ఆత్మల సంపాదనకు
నన్నుబలంగా వాడుకొనవలెనని ప్రార్ధిస్తూ సభలు ముగించబడినవి.
