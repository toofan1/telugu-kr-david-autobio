1934 మొదటి పాదం సంతోషంగానే నడిచిపోయింది, కొత్తొక వింత
కదా?

అక్కడ నుంచి నా పాఠశాల జీవితం బరువుగా నడుస్తున్నది.

బరువుగా నడుస్తున్నకొద్దీ ఆలోచనలు చెలరేగుచన్నవి. రాను రాను
రోజులే దీర్ధంగా కనబడుతున్నవి.

నేను కుటుంబం నుండి విడిపోయాను. ఆప్తులకు దూరమైపోయాను.
తోటి బాలురతో కూడి ఒక్కొక్క మెట్టే దిగజారుతూ పాపజీవితంలోకి కొట్టుకు
పోతున్నాను. ఎంతటి మహాపరాధము, ఘోరపాపము చేయకపోతే నన్ను పంచ
ప్రాణములుగా ప్రేమించిన తల్లిదండ్రులను, అన్నదమ్ములను, అక్కచెల్లెండ్రను
యెడబాసి యుంటాను ?

ఈ సమయంలోనే నా జీవిత ఉనికిపై, గమ్యంమై దాని పరమార్థిపై
నా చిన్న బుర్రలో గుడిగంటలవలె అనేక ప్రశ్నలు కొట్టుకోసాగాయి.

“నేను చనిపోతే నాకు మోక్షము ప్రాప్తిస్తుందా? నరకమా?”

“నా జీవితాంత మేమి కాబోతున్నది?”

ఈ ప్రశ్నలతో నా బుర్ర వేడెక్కిపోగా, ఆ వేడిలోనే V ఫారం ప్యాసై
టంగుటూరుకు వచ్చాను.

అదే టంగుటూరులో నా పాప ఫలిత మన్నంతగా 42 రోజులు డబుల్‌
టైఫాయిడ్‌ పాలయ్యాను.

1938లో ఒక సేవకుడు టైపాయిడ్‌ జ్వరముతో బాధపడుతుండగా
అతనికి సేవచేసిన ఫలితంగా ఈ వ్యాధి నాకు సోకిందని ఆలేరు నుండి వచ్చి
వైద్యంచేసే డాక్టరు వందనంగారు అనేవారు.

నన్ను స్వస్థత పర్చుటకై నా తల్లిదండ్రులు రూపాయలను మంచి నీళ్ళలా
ఖర్చుపెట్టారు. ఇల్లంతా గుల్లకాగా నానా కష్టాలను ఎదుర్కొన్నారు.

రెండు మాసాలు నన్నీ వ్యాధి పట్టుకు పీడించింది. ఈ పీడనంవల్ల
నేను నాకు తెలియకుండానే పిచ్చి పిచ్చి "జేకట్లు వేసేవాడ్ని నిజానికి పిచ్చి
కేకలు కాదు.

నాలో ఆ దేవదేవుడు ప్రవేశించి, రేపుతున్న అలజడి అది, దానికి
ఫలితంగా పెద్ద వేదన.

ఆ వేదనలో నేను పాఠశాలలో చదివేటప్పుడు ఉదయించిన (ప్రశ్నలకు
సమాధానాలు దొరికాయి.

నా జీవితాంతం - నరక ప్రాయమే !

చనిపోయిన పిదప వెంటనెవ్వరూ రారు.

ఆ వచ్చే దేమిటి?

ఈ పుడమిపై నీవు చేసుకున్న పుణ్యం !

ప్రభువు చెప్పినట్టు “దేవుని రాజ్యం నిమిత్తమై ఆలు పిల్లలనైనా, తల్లి
దండ్రులనైనా, ఇంటినైనా విడువగలవాడు ఇహంలో సుఖసంపదలూ, పరంలో
నిత్యజీవము పొందగలడు”

ఈ వాక్కులు నా కెళ్లెదుట మెరుస్తున్న కొద్దీ “దేవుని సేవలో చనిపోతేనే
మోక్షము” అనే సమాధానం నాకు అద్దం పట్టినట్టు కనబడుతున్నది.

అయితే నా భయంకర పాపములకు (ప్రాయశ్చిత్తమెలా కలుగుతుంది?
అని ప్రశించుకొని, ఆ టైఫాయిడ్‌లోనే నేనొక నిశ్చయానికి వచ్చాను.

ఇట్టి నిశ్చయానికి రాదగిన తుఫాను నాలో చెలరేగుతున్నదని నా
హృదయానికి తప్ప మరొకరికి తెలీదు.

మా గురువుగారైన “మా” అని ఎందుకంటున్నానంటే మా తాతకు,
తల్లిదండ్రులకు, మాకు సైతం బాప్తిస్మ ప్రధానంచేసినవారే కాబట్టి - బెంజమిను
గారు అనేకసార్లు నా వేదనను, ఆసక్తిని గమనించి నా చెంతకొచ్చి ఓదార్చుతూ
“దావీదూ, నీవు సెమినరీ చదివితే మంచి సేవకుడవు కాగలవు, దొరగారితో
చెప్పి నిన్ను పంపిస్తాను” అనేవారు.

కాని నాకెందుకో ఆ తలంపు లేదు. బెంజమినుగారు చెప్పిన మాటపై
నా బుర్రలో కొన్ని దినములు సంఘర్షన చెలరేగినది.

దేవుని కిష్టమైన సేవ ఏది ?
రక్షణ దేనివల్ల లభిస్తుంది ?

సువార్తీకుడుగా పరిచర్య చేసిన దేవుని (ప్రేమను సంపాదించగలనా?
లేక రోగులకు పరిచర్య చేయుటద్వారా రక్షణను పొందగలనా?

నాకెవరో చెప్పినట్టు “బోధకులమైన మనము మరి కఠినమైన తీర్పు
పొందుదుమని తెలిసికొని మీలో అనేకులు బోధకులు కాకుండుడి” అనేది
బుర్ర కెక్కింది. అటు తరువాత నాకు తెలిసింది -.ఇదే వాక్యం బైబిలులో
యాకోబు 3:1లో ఉన్నట్టు.

నాకు చిన్నప్పటి నుండి చిన్న కోర్కె ఒకటి ఆకులందు శ్రదుగిమంగి
ఉన్న లేపిందె వలె ఉండేది.

రోగులకు పరిచర్య చేయుట ద్వారా, ప్రభువు దీవెనను తద్వారా రక్షణను
పొందాలి.

నా కుటుంబ స్తోమతనుబట్టి, కాంపౌండరునైనా కావాలి. పరిస్థితులు
అనుకూలిస్తే డాక్టరునైనా కావాలి, ఆ దినాల్లో డాక్టరుకు సమాజంలో
అత్యున్నతమైన స్థానం ఉండేది. జనగామ, టంగుటూరు పరగణాల్లో రోగులకు
గొప్ప పరిచర్య చేయుట ద్వారా డాక్టరు కె.ఆర్‌. డేవిడ్‌నని అనిపించుకోవాలి.

అయితే ఇందుకు పరిస్థితులు అనుకూలించునా? హైస్కూల్‌లో చదివిన
నాలుగేండ్లూ, పాఠశాలలో చదువుతూ మిషను కాంపౌండులో పొలం దున్ని
పశువుల్ని కాసి, స్కూలు ఫీజులు కట్టేవాడ్చి, ఇపుడు టైఫాయిడ్‌ రావడంతో నా
ఇల్లే గుల్లయిపోయినది. ఇక డాక్టరును ఎలా కాగలను ?


“రోగినై యుంటిని నన్ను చూడవచ్చితిరి” అనే మత్తయి 25:36
వాక్యమునుబట్టి, దేవుని కిష్టమైనది రోగుల పరిచర్యేనని, ఈ పరిచర్య ద్వారానే
పాపములు క్షమించబడునని రక్షణ లభించగలదని, ఒక నిశ్చయానికి వచ్చాను.

సృష్టికర్త అభీష్టమును నెరవేర్చుటలో, ఆ సృష్టకర్తచే సృష్టింపబడిన ఈ
ప్రకృతి, సమాజమూ అడ్డు రాబోదనే దృఢనిశ్చయానికి వచ్చి, కడకు కాంపౌండరు
నైనా కావాలని గాఢంగా అభిలషించాను.

నా కోర్కెను ప్రభువు మన్నించాడా అన్నట్టు, ఆశ్చర్యమగు రీతిగా ఆ
(ప్రభువు మహాకృపచేత నాకు స్వస్థత చేకూరినది.

అయితే పూర్వపు శక్తిని కోల్కొనుటకు రెండు మాసాలు పట్టినది.

రెండు మాసాలనంతరం సర్వాస్నీ - ఇల్లునూ, కుటుంబాన్నీ విడిచి
నేను రక్షణమార్గాన్వేషలో చేబట్టిన స్వస్థత, (ప్రయత్నాలకుగాను కాంపౌండరు
కోర్సులో చేరాలని హన్మకొండకు పయనమైనాను.
