

మహ్మదీయుల మొహరం పండుగ వచ్చింది. ఇది పది దినాలు
ఆచరించాలి. పండుగ మహమ్మదీయులదే అయినా, తెలంగాణా పాలకులు
మహమ్మదీయులైనందున ఈ పండుగను తొంభై శాతం మహమ్మదీయేతరులే
పాటించేవారు. ఆ విధంగా పాలకుల యెడ ప్రజల విధేయత చాటేవారు.
“అలువా” అనే అగ్నిగుండంలో వేయడానికి విస్తారమైన కర్రలు, చెట్లు, చేమలూ
తెచ్చి దహించాలి. పది రాత్రులు ఆ అగ్నిగుండం చుట్టూ, వందలాది, వేలాది
మంది హిందువులు, కర్రలూ, కత్తులూ పట్టి ఆనందోద్రేకాలతో గంతులు
వేస్తారు.

అప్పటికి నాకు 14 సంవత్సరాల వయస్సు. నేను కూడా వరుసగా 10
రోజలూ క్రమం తప్పకుండా ఆ వేడుకల్లో పాల్గొనినాను. ఆటలో, పాటలో,
ప్రతీపనిలో నేను తలగా ఉండేవాడ్చి కాని తోకగా ఎన్నడూ లేను.

అది ఆఖరు రోజు, యువకులంతా తమ చేతుల్లో నున్న కర్రలూ,
అందంగా రంగులు పూసిన కర్రకత్తులూ అన్నీ అగ్నిగుండంలోవేసి దహిస్తున్నారు.
కొందరు ఆ అందమైన కర్రకత్తులు దాచుకో ప్రయత్నిస్తున్నారు. నేను చొరవచేసి,
వాటన్నిటినీ, లాక్కొని గుండంలో వేసే సమయంలో, నేను తూగిపోయి
గుండంలో పడ్డాను.

ఇక నేను చనిపోయానని నాతోటివారు భయభట్రాంతులై ఎటూ తోచక
పరుగులెడుతున్నారు. నేను గుండం నుండి బయటపడ్డానికి మార్గంలేదు. కాళ్ళు
బొబ్బలెక్కుతున్నాయి.

నా పరిస్థితిగాంచి, నా ఇలవేల్పు అయిన 'యేసుప్రభువే హస్తాన్ని జాచి
నన్ను బయటికి లాగినట్లయింది. గుండం బయట నుండి చూడగా ఏ ఒక్కరూ
నా చెంత లేరు. ఎడమకాలూ, కుడిచెయ్యి రెండూ కాలి బొబ్బలెక్కి మండు
చుండగా నేను ఇంటికి పరుగెత్తుకుంటూ వచ్చి, ఎవరితోనూ చెప్పకుండా
నీళ్ళతో తడుపుకో సాగాను. కాని మంట తగ్గలేదు.

తెల్లవారింది, ఈ అగ్నిగుండ గండము గురించి ఎవరికీ తెలియకూడదని
భావించిన నా ఆలోచనలు భగ్నమయ్యాయి. మొదట మా తల్లి చూసినది.



“ఆయ్యో దావీదా ఎంత ప్రమాదము జరిగినదిరా! అంటూ ఏడ్చులు, పెడ
బొబ్బలు పెట్టినది. దానితో మా నాయన చెవుల్లో కూడా ఈ (ప్రమాద వార్త
పడింది.

నిప్పు కాలినబాధ ఒకప్రక్క ఆనాడు వ్యవసాయపు పనికి ఆటంకం
రావడంవల్ల మా నాయన ఏమంటాడో నన్న బాధ మరొక (ప్రక్క వేధించసాగింది.

నడువ సాధ్యం కాని బాధ ఒక్క ప్రక్క రెండో ప్రక్క కుడిచేయి కాలి
తిండి తినడానికి కూడా సాధ్యంకాకపోవడం బాధ మరో ప్రక్క

ప్రతీ పూటా నా చెల్లెలు మరియ నాకు తిండి తినిపించేది. నిజానికి
నాకు 11 సంవత్సరాల వయస్సప్పుడు తరచు తరచు ఆమె, నేనూ కొట్లాడుకునే
వాళ్ళం. రక్త స్పర్శ అవన్నింటినీ మరపించి ఆ ఆపదలో నా చెల్లిలిని నాకు
చేరువచేసింది. దాదాపు రెండు నెలలు నేను గాయాలతో బాధపడుతుండగా,
నాకు తిండి తినిపిస్తూ అనేక విధాల ఆమె నాకు సేవ జేసింది.

నేను వ్యవసాయంలోనున్న రోజుల్లోనే మరో గండం నీటి గండం నుండి
నన్ను (ప్రభువు రక్షించినాడు. దాన్నిచట తడమడం అప్రస్తుతం కాదు.

వీలైనప్పుడల్లా మా అన్న, చిన్నాయన నాకు ఈతనేర్చేవారు. ఈతరాని
వారు నిత్యం నీటి ప్రమాదాలను ఎదుర్కొవలసి వచ్చేది. నాకు వారు ఈత
నేర్పేటప్పుడు నీటి భయంతో నేను వాళ్ళను తిట్టేవాడిని, అయినా వారలు
రోషావేశులు కాకుండా నాకు ఈత నేర్చేరు.

ఒకనాడు....

మా తమ్ముడు యాకోబు, మా మేనత్త కుమారుడు దేవదానం విశాలమైన
బావిలో ఈద సాగారు. వారికి వచ్చీరాని ఈత. ఆ ఈతలో వాళ్ళు అలసిపోయి,
నడి బావిలోకి వెళ్ళిన పిదప ఒకడ్నొకడు పట్టుకొని, నీళ్ళు మింగుతూ
చావసిద్ధమైనారు. దీన్ని చూడగానే నేను ఆందోళన చెంది వారి మధ్యకుదూకి
వేసాను. ఆపదలో నున్నవాడు గడ్డి పరక దొరికినా, బావిలో ఆపదను అధిగ
మించాలని అనుకుంటాడు. ఆ ట్ర నేను బావిలోకి దూకగానే వారిరువురూ
నా మెడను పట్టేసారు. ఇప్పుడు పాతాళానికి చేరదగినవారము ముగ్గురు
మయ్యాం, చావు సిద్ధమైంది. ఇంతలో దూరాన ఉన్న దారి నాకు దగ్గరైంది. ఆ



దారి దగ్గరకు ఎలా వెళ్ళానో నాకు తెలీదు. ఒక్కొక్కప్పుడు మనకు తెలియనివేమైన
జరిగితే యాదృశ్చిక మనుకుంటాం. కాదు, దైవకృపయే. వాటన్నింటికీ కారణం.
రాతిలోనున్న కప్పకు, నీటిలోనున్న చేపకు ఆహారాన్నందించే ఆ ప్రభువుకు
చర్యలు తెలియవనుకోవద్దు.

ఆ నీటి గండంలో, నన్నలా దరి జేర్చినది ఆ కరుణామయుడైన (ప్రభువే
నన్నది నిశ్చయం. ఆయనే నన్ను వొడ్డుకు గెంటి రక్షించినాడని నా నమ్మకం.

ఎందుకంత నమ్మకమని మీరడగవచ్చు

తదనంతర జీవితంలో నన్ను ఆయన సేవకు వాడుకోదలచినవాడు
కాబట్టి నన్ను ఆనాడు రక్షించినాడని ఘంటాపథంగా చెప్పగలను.

ఆ పరమ తండ్రే నన్నీ అగ్న్మి నీటి గండాలనుంచేకాదు. ఆబోతుల
పోట్లాటల సందర్భంలోనూ, సర్పదం్రముల నుండి, అనేక ప్రమాదాల నుండి
నన్ను ఆ ప్రభువే రక్షించినాడు. అసహాయులను, ఆనాధులను, పాపులను,
రక్షించగల (ప్రభువు ఈ ధరాతలంలో ఆయన ఒక్కడే !


