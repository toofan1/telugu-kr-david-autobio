
40

1948 జనవరి నుండియే “సువార్త ప్రకాశిని”కి నేను సహాయ
సంపాదకునిగా ఉంటున్నప్పటికీ జూన్‌ సంచిక నేను సంపూర్ణంగా సంపాదకుని
బాధ్యతలనే నిర్వహించినాను.

భూ దిగంతముల వరకునూ నాకు సాక్ష్యలై యుందురను ప్రభువు
వాగ్గాత్తమును నేరవేర్చుటకుగాను “సువార్త ప్రకాశిని” సంపాదకులైన పాస్టరు
పి.యం. సామ్యేలుగారు పాస్టరు కె.ఇ. అబ్రాహాము గారితో కలసి మే 21వ
తేదీని కొలంబోలో అమెరికా యాత్రకై ఓడ నెక్కుటకు పయనమైన కారణంగా
పత్రిక రాజమండ్రికే వచ్చినది. నేనే సర్వ బాధ్యతలూ స్వీకరించినాను.

1941లో (ప్రారంభమైన “సువార్త ప్రకాశిని” స్వయం (ప్రకాశంతో
ఉజ్వలంగా వెలిగినది. ఆంధ్రదేశ మన్నిచెరగులకూ సువార్తను విస్తరింపజేసినది,
అనేకానేక ఆత్మలను సంపాదించడంలో అనే కానేకమంది విశ్వాసులపై పరి
శుద్ధాత్మ క్రుమ్మరింపుకు దోహదం చేయడంలో ఘనమైన పాత్రను వహించింది.

ఎనిమిదేండ్ల అయిదు మాసాల తర్వాత నా సారధ్యం క్రిందికి వచ్చినది.
(ప్రభువు ఇంకనూ పత్రికను బలంగా వాడుకునే సాధనంగా చేయడానికి ఏఏ
మార్పులు గొనివచ్చిన బాగుండునో నా బుర్ర ఆలోచనలతో నిండిపోయినది.

ఎవరి సిద్ధాంతి వ్యాప్తికైనా పత్రికలు శక్తివంతమైన సాధనాలుగా పనిచేయ
గలవు. (ప్రజాహృదయాల్లోకి నేరుగా దూసుకుపోగలవు. అట్టి సాధనాన్ని
సత్యసువార్త చాటింపునకు వాడుకోవాలి.

ఇతర క్రైస్తవ మిషన్లలో నాపై అప్పటికే పెద్ద దుమారం ఉంది. నేను
విమర్శను ముక్కకుసూటిగా, కుండ ప్రద్దలుగొట్టిట్టుగా నిశితంగా పెడతానని,
సహాయ సంపాదకునిగా ఉండి అప్పుడప్పుడు పత్రికలో రాసే కలంపోటులకే
ఇంత దూమారం రేగితే, ఇపుడు నేను సంపాకుడినే పూర్వంవలె విమర్శలతో
నా కలాన్ని చిందులు త్రాక్కిస్తే ఇంకెంత దుమారం బయలుదేరుతుందో?

ఏమైతే కానిమ్మ! విమర్శను పదునుగానే చేయుట అవసరమని నిశ్చయా
నికి వచ్చా పత్రిక ఆకర్షణీయమైన గెటప్‌తో తీసుకురావాలనీ కూడా పలు
పద్ధతులను చేబట్టాను.



ఆ విధంగా 1948 జూన్‌ సంచికను ముస్తాబు చేసాను. ఆకర్షణీయమైప
ముఖపత్ర శీర్షికను ఇచ్చాను. సంపాదకీయాన్ని నేను రాసాను. ఆ సంపాదకీయం
“రవి” సంపాదకులకు సమాధానంతోనే ప్రారంభించాను.

కెనడియన్‌ బాప్టిస్టు సోదరులు “పాడిందే పాడరా” అన్నట్టు పదే పదే
ఒకే నిందా ప్రయోగం చేస్తుంటే వారి నోరు కట్టించాలని నిశితంగానే ఆ
సంపాకీయం రాసాను.

“రవి” పత్రిక వారిదే! ఆ పత్రిక జూన్‌ 48 సంచికలో పెంతెకోస్తు
అనుభవంగల సోదరులను ఆ ధర్మముగానూ "ఆ సందర్భంగానూ విమర్శించి
నాడు.

ఏమిటా విమర్శ ?

ఎచటకు వెళ్ళినను సంఘములను విభజించుటే మాపనట!

అవును విభజన అనివార్యము, అది సహజ సమ్మతము, పెంతెకోస్తు
సువార్తీకులు ఎచ్చటకు వెళ్ళినను, క్రీస్తు (ప్రభువు పాపుల రక్షకుడని, స్వస్థతపర్పు
వైద్యుడని, పరిశుద్ధాత్మాభిషేక మిచ్చువాడని రాబోవు రారాజని సవిస్తరంగా,
సంపూర్ణ సువార్తను బోధిస్తారు. ఆ బోధనను విశ్వసించువారు. అంతకుముందు
వారే మిషనులో నున్నా మా పెంతెకోస్తు ఉద్యమంలోకి వచ్చుటకు సిద్ధపడినపుడు
వారిని ఆపగలవారెవ్వరు?

రోమను కేథలిక్కులు మార్టిను లూథరు దిద్దుబాటుకు సమ్మతించనందుకనే
(ప్రొటెస్టెంటు ఉద్యమం (ప్రారంభమైంది. అనేక మంది రోమను కేథలిక్కులే
అందుకు సమ్మతించి లూథరన్స్‌ మారిపోయారు. చర్చి మిషనువారు జానువెస్లీ,
చార్లెస్‌వెస్లీ శుద్దీకరణ సిద్ధాంతములను అంగీకరించనందుననే మెథోడిస్తు
విస్లీయన్‌ మిషనులు ఉద్భవించినవి. చిలకరింపు బాప్తిస్మము నమ్ము ఈ
మిషన్లవారు ముంచడ బాప్తిస్మము అంగీకరించనందుననే వాక్యపప్రకారం
ముంచడ బాప్తిస్మమును నమ్మిన వారందరూ ఆయా మిషన్ల నుండి వేరుపడి
బాఫ్టిస్టులుగా మారిపోయినారు. అట్లే పరిశుద్ధాత్మ నింపుదల, దైనిక స్వస్థత
క్రీస్తు రెండవ రాకడ మొదలగు సత్య సిద్ధాంతములను పై మిషన్లవారు



అంగీకరించనందుననే ఆ మిషన్లు నుండి అనేకులు పెంతెకోస్తు ఉద్యమంలోకి
మారిపోతున్నారు. ఇది సహజసిద్ధముగదా! సంపూర్ణ సువార్తను విశ్వసించక
విశ్వసించిన వివేకులను విభజన పరులని నిందించటకు అవివేకమే కాగలదు.
_ మరొక విమర్శ !

వారు. తరచుగా వాడని ప్రవచన (గ్రంథములు ఎత్తుతామట, నిజమే!
బాప్టిస్టు సోదరులు ఎందుచేత బైబిలులోని ప్రవచన (గ్రంథములను తరచుగా
వాడలో బోధపడుటలేదు. ఈ మధ్య థియాలజీ అధ్యాపకు లక్కడక్కడ వారి
సంఘములను దర్శించి బైబిలు పూర్తిగా దైవాత్మ (ప్రేరితం కాదని. దాన్ని ప్రమాణ
(గ్రంథంగా తీసుకోపనిలేదని చెబుతున్నట్టు వార్తలు వచ్చినవా. దీన్నిబట్టివారు
క్రీస్తుకు దైవత్వం లేదని కన్యక పుట్టలేదని, అద్భుతాలన్నీ కట్టుకథలని, రెండవ
రాకడ లేదని, క్రీస్తు చిందించిన రక్తంలో ప్రత్యేక ప్రభావమే లేదనే స్థితికి
వచ్చినట్టున్నది. ఇది పచ్చి మోసము, అట్టి మాటలను నమ్మక. దేవుడు మానవుల
రక్షణార్థమై అనుగ్రహించిన పరిశుద్ధ (గ్రంధమును ఆదికాండము మొదటి
ఆధ్యాయం. మొదటి వచనం నుండి (ప్రకటన చివరి అధ్యాయం చివరి
అధ్యాయం వరకూ సత్యమని, ఆత్మావేశంవల్లనే రాయబడినవని వారలెంత
త్వరగా గుర్తిస్తే అంత మంచిది.

ఇక ప్రవచన వాక్యములను మేము ఎత్తుటకు కారణ మొక్కటే - “ఈ
(ప్రవచన వాక్యములు చదువువారును, వాటిని విని ఇందులో వ్రాయబడిన
సంగతులను గైకొనువారును ధన్యులు (ప్రకటన 1:3) అని పరిశుద్ధ (గ్రంథము
వక్కాణించుటయే!

ఇంకో విమర్శ!

అబద్ధమెంత గట్టిగా చెబితే అదంత నిజమవుతుందేమోనన్న (భ్రమేమో
- కైస్తవేతరుల మధ్య మేము సువార్తను చెప్పమని నిండ! ఇది పూర్తిగా
అసత్యమని గతంలో ఫాక్సుగారి విమర్శలకు ఫాక్సుగారి విమర్శలకు సమాధా
నంగా చెప్పియే యున్నాను.
