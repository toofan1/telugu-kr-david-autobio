
12
అది 1938 డిశంబరు నెల.

వరంగల్లు పట్టణాన్ని పెంతెకోస్తు ఉద్యమ జ్వాలలు చుట్టుముట్టినవి.
బాస్టిస్టు నాయకులు కొన్ని సభలు ఏర్పాటుచేసి ఆ సభల్లో ప్రసంగించడానికి
పాస్టరు పి.యం. సామ్యేలుగారిని ఆహ్వానించారు. విజయవాడ నుంచి ఆయన
కుటుంబ సమేతంగా వరంగల్లు వచ్చి బాప్టిస్టు మిషను తన కప్పగించిన గుడిలో
ఆరాధనలు జరిపించేవారు, ఆయన ప్రసంగాన్ని అనువదించడానికి సోదరుడు
పి.యల్‌. పరంజ్యోతిగారిని విజయవాడ నుండి రప్పించారు. అప్పుడు

పరంజ్యోతిగారి వయస్సు 18 సంవత్సరాలు.

వారలు ప్రసంగిస్తూంటే పాతనీటిని కొట్టుకుపోయే కొత్త నీటివలె,
పరవళ్ళు త్రాక్కే నదీ ప్రవాహంవలె, కొత్త ఉద్యమమైన పెంతెకోస్తు ఉద్యమం,
అగ్ని నాలుకలై వ్యాపించసాగింది.

ఈ ఉద్యమ విస్తరణ వేగాన్ని చెప్పడానికి ఒక ఉదహరణ చాలు.

ఉద్యమ తొలి రోజుల్లోనే అనేక మంది స్తీ, పురుషులు క్రీస్తు మహిమకు
దిగ్ర్భృమంచెంది పెంతెకోస్తు ఉద్యమంలో చేరిపోయారు. కొద్దికాలంలో
వరంగల్లులో నున్న బట్టల మిల్లు కార్మికులు సైతం క్రీస్తు అద్భుతశక్తికి
సమ్మోహితులై ఒక నెల వేతనాన్ని పెంతెకోస్తు,గుడి నిర్మాణానికి అర్పించారు.

స్వచ్చమైన స్వదేశీ ధనసహాయంతోనే, భారతదేశంలో కల్లా ప్రసిద్ధి చెందిన
గొప్ప పెంతెకోస్తు దేవాలయ మిచట లక్ష ఇరవై వేల రూపాయలతో నిర్మించ
బడింది.

ఎందరెందరు, గుండెలు బాదుకుంటూ, కన్నీళ్ళు ధారాపాతంగా విడుస్తూ
యేసు స్వామిని అనుసరించారో తెలుసుకుంటే ఆశ్చర్య పోతాం. హిందువు
లెందరో తమ విగ్రహాలను ముక్కచెక్కలు గావించి వారిసి పారుతున్న ఈ
పెంతెకోస్తు మహా ప్రవాహంలో చేరిపోయారు.

అది క్రిస్మస్‌ సమయం !

క్రిస్కస్‌కు సంబంధించి నా కప్పటికీ లోతు అనుభవం లేదు. క్రిస్మస్‌
వేడుకగా గాక పవిత్రంగా జరపాలనే పెంతెకోస్తు ఆదర్శం నాకింకా తెలీదు.
అంచేత క్రిస్మస్‌ పండుగను ఆచరించ: కుతూహల పడ్డాను. కాని ఆ పండు
గను ఆచరించడానికి కాని, ఆ పండుగ సంతోషాన్ని పంచుకొనుటకు గాని
నా చేతిలో చిల్లిగవ్వ లేదు.

ఆహా, (ప్రభువా, నన్నుతట్టి, నాలో పాపములను ఎత్తిచూపి, నాకు
వెలుగును, సత్యమును, జీవమును ప్రసాదించిన ప్రభువా! చేయెత్తి ప్రార్థించిన
చాలు నీవు భక్తుని వెంట, దూడను అనుసరించిన గోవు చందమున
వెంటపడుచునంటారే. రొట్టెలో బంగారు నాణెములను ఇచ్చావని, పోస్తుకవరులో
చెక్కులు పంపానని విన్నానే, ఇప్పుడు ను రిక్తహస్తాలో ఉన్నాను స్వామీ!
కరుణించవా. నీ సమర్పణకు ఏమైనా యీవి సమకూర్చవా?” అని ఎంతగానో


ప్రభువును ప్రార్థిస్తూ మునిసిపలు ఆఫీసులకు వెళ్ళాను. నన్ను చూడగానే నా
పై అధికారి “హలో డేవిడ్‌, ఈ రోజు క్రిస్మస్‌ అయితే అలా వాడిపోయి
ఉన్నావేం?” అని అప్యాయంగా మాట్లాడుతూ నా దుస్థితిని గమనించి, చిన్న
యీవి చేతిలో పెట్టినాడు.

నిజానికి ఎవరు ఎవరికి ఇవ్వగలరు? ఆ అధికారి చేయి ఒక ఆలంబనమే
గాని, అసలు ఇచ్చినది. ఆ ప్రభువే కదా! అపుడు నా సంతోషానికి మేరలేదు.
చాలా ఆనందంతో ఇంటికి వస్తుండగా ఈ యీవి లోంచి దశమ భాగము
ప్రభువుకు సమర్పించుకోవలెననెడి తపన ఉత్పన్నమైంది. అయితే ఆ ప్రభువుకు
దీన్ని ఎవని ద్వారా అందజెయ్యాలి? ఆ ప్రక్కనే రెండు మిషన్లు ఉన్నవి. ఇద్దరు

సేవకులు, ఒకటి పురాతనమైనది. వీరిలో భక్తి విశ్వాసాలు దివిటీవలె
" రెండవది స్వయంప్రకాశవంతమైన సూర్యకాంతివలె కనులు మిరుమిట్లు
గొలుపుచున్నది. పాపమీ కొత్తవారికి జీతవేతనాలు లేవట? దేవుని పైననే
ఆధార పడి విశ్వాసంలో జీవిస్తారట, క్రీస్తునుపోలి నడుస్తారట! ఇట్టి పెంతెకోస్తు
వారికిస్తే దేవునికి సమర్పించినట్టు కాగలదు.

వారికే ఇవ్వాలని నిశ్చయించుకొన్నాను. దశమ భాగంగా డబ్బులు ఇస్తే
(ప్రయోజనం శూన్యమని భావించి, ఆ డబ్బుతో పండ్లుకొని అబ్రహాం బావగారితో
కలిసి ఫెయిత్‌హోంకు వెళ్ళగా వారలెంతో సంతోషించారు.

అటుపిమ్మట 1939 జనవరి 14వ తేదీ ఉదయభానుని నులువెచ్చని
కిరాణాల కాంతిలో శ్రీ కొల్లూరి అబ్రహాం బావ, తోను కలసి ఆఫీసు నుండి
వస్తూ “ఫెయిత్‌హోం” ముందు ఆగినాము. మమ్ములను చూడగానే, ఆయన
సిస్టిర్‌ మేరి మాకు స్వాగతమిచ్చి “రండి! ప్రార్థన చేద్దాం” అని ఆహ్వానించారు.

లోనికి వెళ్లగా మేం ఇరువురం గాక మరో ఇరువురు పరంజ్యోతిగారు,
ఆయన తల్లి నీలావతమ్మగారూ మాత్రమే ఉన్నారు.
అప్పటికి నా వయస్సు 22 యేండ్లు.

ప్రార్థన ప్రారంభించాం. పది పదిహేను నిముషాలు గడిచేయో లేదో
ప్రార్థన మందిరమంతా ప్రార్ధనలతోనూ, స్తుతులతోనూ నిండిపోయి, ఆ మధ్య
పరంధాముడైన ప్రభువు తన చల్లని రెండు చేతులూ ఎత్తి మమ్ములను


ఆశీర్వదిస్తూన్నట్టనిపించింది. ఆయన ప్రసన్నత మమ్ములను ఆవరించడమే
అందుకునిదర్శనంగా పేర్కొనవచ్చును ఒక కాంతి నా కనులను మిరుమిట్లు
గొలిపినది. ప్రభువు నన్నుతట్టి, ఊహతెలిసిన నాట నుండి నేను చేసిన పాపాలు,
మోసాలు వరుసగా నా కనులముందు తేటపర్చినాడు, నా జీవితాంతము నిత్య
నరకమేనని నాతో మాట్లాడ సాగినాడు.

ఆ నరకము ఎట్టిదో కూడా అగపర్చినాడు. త్వరలోనే ప్రభువు ఇవ్వనున్న
అంత్య తీర్పు, దానికి గాను అనుభవించదగ్గ కఠోరమైన శిక్షను పరిశుద్ధాత్ముడు
నా హృదయములో గొప్ప క్రియ చేయగా తదుపరి నేనేమి చెప్పగలను! నాకు
మనశ్శాంతిలేదు. నా అహంభావము, యౌవ్వన గర్వము భగ్గున మండి
పోయినవి. నా పాపాల భారము మిక్కుటము కాగా ఆ భయంకరత్వం నుండి
నన్ను కాపాడు వారెవరు? అంటూ నాలోనేనే ప్రలాపించి, “అయ్యో నేనెంత
దౌర్భాగ్యుడను. ౫” అని విలపించి, రొమ్ము బాదుకొని ఏకధారగా కన్నీరు కారుస్తూ
ఏడ్వసాగినాను. ఆ (ప్రార్ధన కూటము, విలాపకూటముగా మారిపోయినది.

ప్రాణసమానమైన దానిని పోగొట్టుకున్నవాడు దుఃఖించే దానికన్నా
అధికంగా పాపవేదనతో 11 దినముల వరకూ నేను నలుగగొట్టబడినాను.
నా మస్తిష్కంలో రక్షనాన్వేషణ తప్ప మరో ఆలోచనలేదు. దీక్షగా ఉపవాస
ప్రార్ధనలు చేసినాను, చేస్తున్న కొద్దీ నా మనస్సు తేలిక కాసాగినది. అప్పటి
వరకూ నా కనుల ముందు క్రమ్మిన మబ్బుతెరలు చీల్చుకొని క్రొత్త వెలుతురు
ప్రసరించినది. తుఫాను వెలసిన చందంగా సరిగ్గా 11 దినముల పిమ్మట
అనగా 1939 జనవరి £5న ప్రభువు నాతో స్వయంగా 1"యోహాను 1:9
నుండి మాట్లాడసాగినాడు.

“నా కుమారుడా, డేవిడ్‌! నీ పాపములను క్షమించాను. ఈ రోజు
నుండి నీవు నా బిడ్డవు. భయపడకు” మని (ప్రభువు నాకు అభయహస్త
మందించాడు.

ఆహా! ఆనాటి రక్షణ సంతోషమును నేను జన్మలో మరువలేను, నా
వొడలెల్ల పులకరించినది. నా హృదయము జలదరించినది. వెంటనే నా నోట
నుండి పుంఖాను పుంఖంగా స్తోత్రగీతములు వెలువడినై.


“యెహోవా కొరకు నేను సహనముతో కనిపెట్టుకొంటిని, ఆయన నాకు
చెవియొగ్గి నా మొట్ట ఆలకించెను. నాశనకరమైన గుంటలో నుండియు,
జిగటగల దొంగ ఊబిలో నుండియు ఆయన నన్ను పైకెత్తెను. నా పాదములు
బండమీద నిలిపి నా అడుగులు స్థిరపరచెను” కీర్తన 40:1-3.

ఇవి నా అనుభవంలో అక్షరార్ధముగ నెరవేరినవి. దేవునికి స్తోత్రములు!
