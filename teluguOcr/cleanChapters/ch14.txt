



14

పెంతెకోస్తు ఉద్యమానికి ఉజ్జీవము పరిశుద్ధాత్మ క్రుమ్మరింపే.

అట్టి పరిశుద్ధాత్మ క్రుమ్మరింపుకై నేను ఎదురు చూస్తున్నాను.

పరిస్లితులను బట్టి ఆ సమయం ఆసన్నమౌతున్నట్టుగానే కనబడుతున్నది.

వరంగల్లు పట్టణమంతా పెంతెకోస్తు ఉద్యమం రుంగూమారుతంతో
ఉర్రూతలూగిపోతున్చది.

పాస్టరు పి.యం. సామ్యేలు, పి.యల్‌. పరంజ్యోతి గార్లను ప్రభువు
ఘనంగా వాడుకో సాగినాడు. నిర్భయంకరులై, బోను వెడలిన సింహాల కరణి
గర్జనలు చేస్తూ వారు ప్రసంగిస్తూంటే చీకట్లు చెదరిపోతున్నాయి. పరిశుద్ధాత్మ
క్రియారూపం ధరిస్తున్నది. నరహత్యలకు పాల్పడే కిరాతకులు సైతం గుండెలు
కరిగి మారుమనస్సు పొంది, (ప్రభువు సాన్చిధ్యంలో తమ ఆయుధాలు
విసర్టిస్తున్నారు.

ఆ ఉదంతములన్నీ మా కళ్ళెదుటే జరుగుతున్నాయ్‌.

ఆ రోజుల్లో ప్రభువు వేరు మేము వేరుకాదు, అంతా కలిసే జీవిస్తున్నా
మన్నంత ఆనందం మాకుందడేది. నిత్యజీవమంటే ఏమిటో క్రియారూపంలో
మేము అనుభవించేవాళ్ళం. రక్షణ భాగ్యానికి మించిన భాగ్యం మరొకటి లేదని
మా జీవనసరళిని గాంచిన వారంతా భావించసాగారు.

ఏధెన్సు నగరంలో వేలాది అన్యదేవతా పీఠముల మధ్య నిలిచి, యేసు
రక్షణ మార్గాన్ని గుండె ధైర్యంతో ప్రభోధించిన పౌలు మాదిరిగా, మా ప్రసంగాలు
సాగుచున్నాయి.

క్రీస్తును పోలి నడుచుట అసాధ్యంకాదని ఆచరణలో చూపించిన పౌలు

మహాశయుడు మాటి మాటికి మాకు గుర్తు కొచ్చేవాడు. అటులనే నడచు
కొనుటలో మేము మానసిక శిక్షణకు సైతం అలవాటు పడ్డం.



ఆ మధుర జీవితాన్ని ఎంతని వర్ణించగలను ?

తత్ఫలితంగా 1939 ఫిబ్రవరి 17న వరంగల్లుకోట (ప్రక్కనున్న కందకము
లోని నీళ్ళలో నేనూ, నాతో అనేకులతో కూడిన మొదటి గుంపు బాప్తిస్మం
పొందినాము. అంతకుముందే చిన్నతనములో, మారుమనస్సు, నూతన జన్మ
అంటే ఏమిటో తెలియకుండా షారాజుపేటలో బాప్తిస్మం పొందాం. అప్పుడు
పాపపశ్చాత్తామంటే ఏమిటో లవలేశమైనా నాకు తెలియదు.

నేడో పాప పశ్చాత్తాపాన్ని, మారుమనస్సునూ, ఆచరణలో పొంది, క్రీస్తులో
మమేకమై జీవిస్తూ బాప్తిస్మం పొందాను.

బాప్తిస్మం పొందిన పిదప ఈ నూతన అపొస్తలిక ఉపదేశమునుబట్టి,
పరిశుద్ధాత్మ నింపుదల కొరకు కనిపెట్టి ప్రార్ధించ సాగినాము.

ప్రభువు ప్రసన్నుడైనాడు. తన పరిశుద్ధాత్మతో మమ్ములను నింప సాగాడు.
నింపుతున్న కొద్దీ అన్యభాషలలో మాట్లాడసాగాను.

ఏమిటి తెలుగు బాలుడు - అన్యభాషలలో మాట్లాడుట ? అని విచిత్రంగా
తోచవచ్చును.

నిజమే! నిజంగా విచిత్రమే ! పరిశుద్ధాత్మ (పేరేపణే ఒక విచిత్రం! అది
అనుభవించిన వారికి దేవుని మహిమా సాగరంలో స్నానమాచరించిన వారికి,
ఆ భక్త పారవశ్యంలో మునిగి తేలినవారికి తప్ప, అన్యుల కిదంతా విచిత్రమే!

నేను ఉద్యోగం చేస్తూ సైకిలుపై ప్రయాణంచేస్తూ కూడా అన్యభాషలు
మాట్లాడేవాడిని.

ఆ విధంగా నా తనువు తరించింది. నా జీవితంలో ఇదొక అద్భుతమైన
కొత్తమలుపు !
