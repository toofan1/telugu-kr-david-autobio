15

అయితే శోధనలు ఎదురైనవి.
నాపై అనేక ఆరోపణలతో నా తల్లిదండ్రులకు ఉత్తరాలు వెళ్ళినాయి.
ఏమిటా ఆరోపణలు ?
ఉజ్జీవ మహా ప్రవాహంలో నేను కలిసిపోయినానట!

   నీ కుమారుడు డేవిడ్‌ మనతో లేడు మనమాటలు, మనధ్యాసా ఏమీ
పట్టించుకోడంలేదు, అంతా దేవుడే, దైవధ్యానమే, పరిశుద్ధాత్మ, పరిశుద్ధాత్మ
అంటూ ప్రలాపిస్తున్నాడు! ఎవరో కలలో కనబడినట్టు, మాటి మాటికి “స్తోత్రం”
"హల్లెలూయా" అంటూ కేకలు వేస్తున్నాడు. మీరు ఏదో విధంగా అతడ్నీ
పెడదారి పట్టించకపోతే సాధో, సన్యాసో అయి మీకు దక్కకుండా పోతాడు”
అని ఆ ఆరోపణలు.

   నిజం! నేనవ్పుడు వైద్యసేవ మోక్షదాయకం కాదని ఆ మార్గం నుండి
విడబడినాను. శారీరక రోగములతోనూ, పాపకూపంలోనూ పడి ఉన్న
నిర్భాగ్యులను ప్రభువు వైపుకు మళ్ళించుటే గొప్ప సేవని, అదే మోక్షదాయకమని
నమ్మి సాధూసుందర సింగువలె క్రీస్తు సేవకునీగా మారిపోవలెనని తలంచినాను.

	క్రీస్తు రక్తమే సర్వ పాపముల నుండి మానవకోటిని పవిత్రులనుగా
చేయగలదని విశ్వసించినాను. ఆ సిలువ మూర్తి రక్తతర్పణతో సమాధులే
తెరవబడినవి. ఆ సమాధుల నుండి ఋషిపుంగవులు సజీవులై లేచినారు. ఆ
రక్తధారలు నేలనుపారి కుష్టురోగులు సైతము స్వస్థత చెందినారు. ధరణీ
పాపపంకిలమే సమూలంగా తుడిచి పెట్టుకు పోయినది. ఆయన సిలువ
మరణంతో స్వర్గకవాటాలే భళ్ళున తెరచుకొని భూ స్వర్లోకములకు రాచబాట
ఏర్పడినది.

	అట్టి బాటను ప్రయాణంచేయసిద్దమైన బాటసారిని ఎవ్వరాపగలరు ?
	ఆపాలని ఒకసారి నా మేనమామ, మా నాయన నన్ను చూడ్డానికై
జనగామ నుండి వరంగల్లుకు వచ్చారు.

	ఆ వచ్చిన వారిని వెంట తీసుకొని పెంతెకోస్తు కూటానికి వెళ్ళాను.
అచటి కీర్తనలు, ఉజ్జీవకరమైన పవిత్ర నాదాలు హల్లెలూయా స్తోత్రములను
వారు విన్నారు. వారు చూస్తుండగానే భక్తులలో దేవుని పరిశుద్ధాత్మ అవరించడం
గమనించారు.

	తామూ ఆ పవిత్ర సంగీత ఝరిలో తలముంచి అంతకుముందున్న
తలపులన్నీ కడిగివేసుకున్నారు. ముక్కుపై వ్రేలేసుకొని మా తండ్రి నా మేన
మామను చూసి, ఏం బావా, ఇందులో తప్పేముంద? అని ప్రశ్నించగానే

ఆయన ఇచ్చిన సమాధానం విని, నా పెద్దలను సైతం మార్చగలిగిన ఆ
పెంతెకోస్తు పరిశుద్దాత్మ ప్రేరణకు జోహార్లర్పించినాను.

	ఆయనన్నాడు.

	“అవును, మన సంఘాలక్తన్నా ఇదే జీవములో నున్నది. పశ్చా
త్తాపంతో ఏడుస్తున్నారు. మనస్సు మార్చుకుంటున్నారు. పాప క్షమాపణకై
రొమ్ములు బాదుకొని విలపిస్తునారు. పరిశుద్ధాత్మ కావాలని తపిస్తున్నారు. కన్నీటి
ప్రార్థనలు చేస్తున్నారు. ఇందులో మన అబ్బాయి చేరాడు తప్పేమున్నది ?"

	ఆ మాటలకు మా నాయన తలూపినాడు.
   కూటము ముగిసింది.
   వారితో కలసి నా బసకు వెడుతున్నాను.
   అది రాత్రి 10-30 గంటల సమయం.
   పరిశుద్ధాత్మ ప్రస్తావనతో మేం సంభాషీంచుకుంటూ వెడుతుండగా నాలో
పరిశుద్ధాత్మ ప్రేరణకలిగి, మా నాయనను నేను అమాంతంగా కౌగలించుకొని
ఆయన జేబులోని పుగాకు కట్టను తీసి పారవేయ ఉద్రేకపడ్డాడు.

	"నీవు ఇంతకాలము  క్రైస్తవుడవై యుండి, సంఘ పెద్దవుగా వుండి
దైవనిషిద్ధమైన పుగాకును మానలేదా ?” అని అంటుండగా నా తండ్రి.

	“అరెరే ఆగురా? కాస్త కాల్చి తర్వాత పాడేస్తాను”.

	“అదేమీ కుదరదు రక్షణనేది కాస్పేపటిది కాదు, ఇప్పుడే రక్షణ సమ
యం?” అంటూ ఆ పుగాకును నేను పారవేశాను.

	అంతే! ఆ రోజు నుండి మరల జీవితాంతము వరకు అనగా ముప్పయ్యేదు
సంవత్సరాలు పొగాకునే ముట్టలేదు. ఆవిధంగా మా నాయన, మా మేనమామ
తిరిగి జనగామకు వళ్ళిపోయినారు.

కాని కొందరి బుర్రల్లో ప్రవేశించిన పురుగులు వొదల్లేదు. అవి వొలుస్తూనే
ఉన్నవి. నన్ను అదిరింపు, బెదిరింపుల‌తో లొంగదీయాలనుకున్నారు. అందులో
విఫలులైనారు.

కడకు కొందరు పెద్దలు పూనుకొని మా నాయనకు సలహా నిచ్చినారు.
“వాడికి పెళ్ళి చేసేస్తే ఉజ్జీవపు పొంగు చల్లారిపోతుందని ఎంత కాదన్న లోతు
అనుభవంలేని వారికి, తన బిడ్డలపై మక్కువపోదు గనుక ఆ మాయమాటలలో
మా తల్లిదండ్రులు పడ్డారు.

మా అన్న అబ్రహాం ఉజ్జీవ బోదనలను బోధకులను ఖండిస్తూ వాటిని
వినకుండా ఇంటికి తిరిగి రమ్మని ఉత్తరాలు రాసాడు. ఇవన్నీ నా చెవిని
చొరలేదు. క్రీస్తు నామోచ్చరణ తప్ప అన్యమైనవన్నీ నాకు తృణ సమానంగా
గోచరించాయ్‌.

కొన్నాళ్ళకు మా బావ శ్రీ జి.బి. సామ్యేలు నన్ను లొంగదీయాలని
వరంగల్లుకు వచ్చాడు.

మేం 1925 నుండి బాల్య స్నేహితులం గదా! ఆ చనువుతో నన్ను
లొంగదీయాలని ఆయన సంకల్పం.

ఈ కొత్త విశ్వాసం - ప్రపంచం యొక్క విశ్వాసం. దీపం నుండి కాంతిని,
పూవు నుండి పరిమళాన్నీ వేరుచేయుట ఎలా అసాధ్యమో, అలా ఈ విశ్వాసాన్ని
విశ్వాసి నుండి వేరుచేయుట కూడా అసాధ్యమని మా బావకు అవగతం కాలేదు.

ఇద్దరం కాస్సేపు యోగక్షేమాలు మాట్లాడుకున్న పిదప, నా అలవాటును
బట్టి, ఆయనను కూటానికి వెంటబెట్టుకు వెళ్ళాను.

అట్టి కూటమును అతడెన్చడూ చూసి వుండడు. మేఘనిర్ఘోషము వంటి
అనర్గళ సంపూర్ణ సువార్త ప్రసంగాలు ఎచ్చటా విని వుండడు. పిడుగులవలె
గుండెల్ని పగులగొట్టగలిగిన ఆ ప్రసంగాలకు నిరుత్తరుడై పోయినాడు.

దమస్కు గవిచెంత కనులు బైర్లు గ్రమ్మ పౌలు పడిపోయిన విధంగా
పడిపోయినాడు. పెంతెకోస్తు ఉజ్జీవ బోధకు లొంగిపోయినాడు.

ఇంత కాలమూ రక్షణనేడే ఆయనకు తెలీదు అటువంటప్పుడు పరిశుద్ధాత్మ
అనుభవమంటే మాత్రం ఏమి తెలుస్తుంది ?

నాడే ఆ కొత్త సత్యమును అంగీకరించి, మారుమనస్సు నొంది క్రీస్తును
అనుసరించాడు.
