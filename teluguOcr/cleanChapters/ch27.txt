
27 -
ఒకరికి ఇద్దరము, ఇద్దరికి ముగ్గురము, ముగ్గురికి నలుగురమైనాము.
ఇప్పుడు కుటుంబపోషణ భారం అధికమైనది. జీతనారాలులేని సృీవకుడను
నేను, పరి పరి విధాల ఆకలి ఆత్మలనింపుదలకై ఆలోచనలు పరుగులిడగా...
ఒకనాడు !
ఆనందరావుగారింటికి కూటమును ముగించి సభికులను ఎవరి ఇళ్ళకు
వారిని పంపివేసి నే నొక్కడనే లేచి బయలుదేరాను.
ఎక్కడకి ?‌
రమారమి అర్థరాత్రి గం॥ 12 ల వేళ,
దిగ్గటులెల్ల, పుచ్చపువ్వులా వెన్నెల కాయుచుండగా చేతిలో పరిశుద్ధ
గ్రంథమును తోడుపెట్టుకొని మెల్లగా నడుస్తున్నాను.

ప్రకృతంతా ప్రశాంతంగా నిద్రిస్తున్నది.
వరంగల్లు కోటవైపుగా నా కాళ్ళు నడుస్తున్నాయి. ప్రభువా! నా
కుటుంబపోషణ భారమెలా? నిన్నే నమ్ముకొని నిత్యం నీ పాదసన్నిధినే తారాడు
ఈ భక్తునికి “ఆత్మల సంపాదనలో ఎలా తోడ్పడతావ్‌” అని ఆ సర్వోన్చతుని
సూటిగా ప్రశ్నిస్తూ సమాధానం కోసం అన్వేషిస్తూ ఒక కొండవైపు వెడుతున్నాను.
ఆ కొండలో అనేక భుసీలు జరుగుచుండేవని వరంగల్లు ప్రజలు
చెప్పుకునేవారు. చోరులు, హంతకులు తప్ప ఆ దారిని అర్ధరాత్రి ఎవరూ
ప్రవేశించరు.

నేను నడుస్తుండగా నా పాదాల చప్పుడో, మరెవరైన నన్ను వెంబడిస్తు
న్చారో గాని, వెనుక శబ్ధమైనది.

వెనుదిరిగి చూసాను.

వంద గజాల దూరంలో పది మంది వ్యక్తులు నా కంగుపడ్డారు.

వారిని చూసి నేను భయపడవలసిందిపోయి, నన్ను చూసి వారే
భయపడుతూ అడుగులు వేస్తున్నట్టనిపించింది. నాకు, తేను కాలిబాటను విడచి
కొండలోనికి వెళ్ళిపోయాను.



చూద్దును కదా! నేను కొండలోనికి వెళ్ళిపోయిన మరుక్షణం వారలు
పది మంది పది దిక్కులు పట్టి పరుగులిడుతున్నారు.

నేను ఒకడ్ని, వారు పది మంది, నన్నుచూసి ఎందుకు భయపడి పారిపో
తున్నారు?

వారు వరంగల్లు కోటలోని ఒక గ్రామానికి వెళ్ళు బాటసారులు ?
దొంగలు కాదు - అర్థరాత్రి వరకూ పనిచేసి పల్లెకుపోతున్న రైసుమిల్లు
కార్మికులుగా నాకు కనబడ్డారు.

నన్నుగాంచి వారు భూతమనుకున్నారు. కాకపోతే దారిని విడిచి,
నిశాసమయంలో కొండలోనికి వెళ్ళ సాహసం ఎవరికి కలుగుతుంది ?

పరుగులెడుతున్న ఆ పనివారిని గొంతెత్తి పిలిచాను. నా పిలుపు కొండల్లో
ప్రతిధ్వనులను లేపినవి. నా పిలుపు విని వారు ఆగారు. కాని వారిలో భయం
పోలేదు.

వారిలో భయాన్ని పోగొట్టడానికే నేను ప్రయత్నించాను. “నేనూ మీలాంటి
మనషినే చూడండిని వారికి నచ్చచెప్పి, ఎవరి ఇండ్లకు వారు నిర్భయంగా
పోవచ్చు నన్నాను.

పదకొండుగురు శిష్యులు గదిలో ఉండగా, ఆ గది తలుపులు మూసి
ఉండగా, తలుపుల నున్న గెడ, గెడగా ఉండగా ప్రభు వొకనాడు అకస్మాత్తుగా
(ప్రత్యక్షమైనప్పుడు వారలు భయభ్రాంతులై ఆ ఆగంతకుని భూతమనుకున్న
ఉదంతం అప్పుడు నా బుర్రలో కొచ్చింది.

“మీకీ కలవర మేల? మీ హృదయాల్లో సందేహ మేల? నేను భూతాన్ని
కాదే చూడండి - నా చేతుల్ని పాదాల్నీనూ, నేనే ఆయన్ని, నన్ను చేయిపెట్టి
తాకండి! భూతానికైతే నాకున్నట్టు మాంసకండరము లుండవే?” అంటూ మృతిని
గెల్చి ప్రత్యక్షమైన ప్రభువు తన పంచగాయములనూ వారికి చూపినాడు.

నేనూ వారికి మనిషినేనని చెప్పినానుగాని, క్రీస్తు శిష్యులకు లేఖనములను
ఎత్తిచూపి, వారి హృత్మవాటాలను తెరచి-

“క్రీస్తు శ్రమపడి మూడవనాడు మరణమును జయించి లేచునని ఆయన
పేరట యెరూషలేంలో (ప్రారంభమై నేల నలుదిక్కులకూ పశ్చాత్తాపమూ. పాప



క్షమాపణమూ ప్రకటింపబడునని లేఖనములలోనే రాయబడి ఉన్నది గదా!”
అంటూ తన మహిమాన్విత శక్తిని వారికి అవహింపజేసినటుల నేను చేయలేక
పోయినాను.

నిజంగా ఆ కొండలో ఆ వెన్నెల రాత్రి వారిని కూర్చుండబెట్టి సువార్తను
చెప్పి ఉంటే పది మంది క్రీస్తును అనుసరించి ఉండేవారు. అట్టి అమూల్యమైన
తరుణమును పోగొట్టుకున్నాను.

ఆకలి గొన్నపుడు ఆహారము, దప్పిక గొన్నప్పుడు పానీయము నిద్ర
కమ్ముకొచ్చినప్పుడు కరఠిననేల ఎలా రుచించునో, మనిషి భయగభ్రాంతమైనపుడు
ఆ భయానికి మందు - సువార్తయే గదా? ఆ సువార్త వారి మనస్సులకు ఆ
తరుణంలోనే నాటుకొని ఉండేది.

చేజేతులా ఆ తరునాన్ని విడిచిపెట్టినాను - నా బుర్రలో ఆత్మల సంపాదన
భావం ఉన్నప్పటిక ఆ తరుణంలో నేనా ఆలోచనని ఆచరణలో పెట్టకపోవడం
వల్ల నే నిప్పటికీ ఎంతగానో కుమిలిపోతుంటాను.

ఎట్ట కష్టనిష్టురముల్లోనైనా కృపాసముద్రుడైన ఆ ప్రభువు నామాన్నే
మహిమ పరుచుట మరువకూడదన్న కఠిన సత్యం వారలు వెళ్ళిపోయిన పిమ్మట
మూడు దినాలకు బోధపడింది.

వారు వెళ్ళిపోయిన పిదప, అదే కొండలో నే నొక్కడ్నే “మూడు పగళ్ళూ,
మూడు రాత్రులూ” ప్రభువు నామసంకీర్తనలోనే, ఆయన ప్రార్ధనలోనే గడిపినాను.

ఆ ప్రార్థనలు సద్యః ఫలితాన్నిచ్చినవి, నాకు ఆత్మీయ బలాన్ని చేకూర్చినవి.
నాలో అమిత విశ్వాసాన్ని కలుగజేసినవి. నా తదనంతర సేవా జీవితంలో ఆ
రాత్రి కొండలోని ఏకాంత ఉపవాస ప్రార్ధనలుగొప్ప అభివృద్ధిని, ఆశీర్వాదాన్నే
క్రుమ్మరించినవి. ఎవరి ఆత్మీయాభివృద్ధికైనా ప్రార్థనలే సమ్మోహనాస్త్రములు.
