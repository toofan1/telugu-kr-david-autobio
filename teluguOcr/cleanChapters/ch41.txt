
41

సంపూర్ణ సువార్త సత్యమును అనేకులు అపార్థం చేసుకొని ఎదురాడు
చున్నందున గత పదకొండు ఏండ్లుగా నాలో అగ్నిపర్వతమువలె మండుచున్నది.
నా అనుభవ సాక్ష్యములోనూ, వాక్య ప్రసంగములోనూ “సంపూర్ణ సువార్త”ను
చాటుతూనే ఉన్నాను.

తరచు నేను క్రీస్తును గురించి బోధించునపుడెల్ల విశ్వాసులు సైతము
“సువార్త”ను చెప్పుడని వొత్తిడి చేస్తున్న కారణంగా “సంపూర్ణ సువార్తను
సర్వులకూ సుబోధకం చేయాలనే తలంపు నిరంతరం నా బుర్రలో మెదులుతూనే
ఉన్నది.

నాలోనున్న ఈ తలంపులను “రవి” ఒక్కసారి మేల్మొలిపినది. “సంపూర్ణ
సువార్త” సత్యమును చెప్పుటకు సమయ మాసన్నమైనదని ఇకెంత మాత్రమూ
ప్రచురణలో దీన్ని జాప్యం చేయకూడదనే నిశ్చయానికి వచ్చాను.

ఆంధ్ర క్రైస్తవ సంఘమునకు కైస్తవేతరులకు సరిపోల్చ తరముకాని,
భూస్వర్లోకము లందును యుగములయందును ప్రతీనామము కంటె పై
నామము గలవాడగు యేసుప్రభువును ప్రత్యక్ష పరచుట ఎంతైనా అవసరమని
గమనించాను.

సంపూర్ణ సువార్తకు మూల స్తంభములునూ, క్రీస్తు సంఘానికి పునాది
సిద్ధాంతము అయిన, చతుస్సూత్రములను 1948 ఆగష్టు “సువార్త ప్రకాశిని”
సంచిక నుండి ధారావాహికంగా ప్రకటించినాను.

తదుపరి ఇది గ్రంధరూపంలోనూ వెలువడినది తెలుగులో ఈ అంశంపై
రాయబడ్డ విపుల గ్రంథము, ప్రధమ గ్రంధమూ ఇదే అని నా అభిప్రాయము.
వేదవాక్యాధారముతోనూ, పరిశుద్ధాత్మ నడిపింపు ద్వారానూ ఈ సంపూర్ణ
సువార్తను వివరించినాను.

బైబిలు గ్రంథంలో “సువార్త” అను పదము పలుచోట్ల మనకు కనబడు
తుంది. “సువార్త” అనునది మూడు అక్షరములే కావచ్చును కాని ముల్లోక
ములోనున్న దేవుని సంకల్పమంతా ఇందులో ఇమిడి ఉంది. బైబిలు కూడా
యొక్క యావత్తు సారము ఆ సువార్తలోనే ఇమిడియున్నదనుట కూడా



అతిశయోక్తి కానేరదు. ఈ సువార్త “నశించువారికి వెర్రితనముగను, రక్షించబడు
చున్నవారికి దేవుని శక్తియునై యున్నది” (1 కొరి 1:18).

మానవుని కొరకు దేవుడు చూపుతున్న (ప్రేమ, దయ, కృప మొదలగు
వాటిలో మానవుని కివ్వబడుతున్న రక్షణ, స్వస్థత, మహిమ, రాజ్యము, వరము
మొదలగు వానితో నిండియున్నట్టిదే ఈ సువార్త.

ఈ సువార్త కొరకు నాలుగు సూత్రములున్నవి. ఈ చతుస్సూ!త్రములు
నాలుగు ముఖములు కలిగి నాలుగు దిశల (ప్రజలకు వెలుగును చూపుతూ
తనవైపు రమ్మని ఆహ్వానిస్తున్నవి.

ఈ నాలుగు సూత్రము లేవన!

1. యేసుక్రీస్తు పాపులను రక్షించును.

2. రోగులను స్వస్థతపర్చును.

3. పరిశుద్ధాత్మతో అభిషేక మిచ్చును.

4. రాబోవుచున్న రారాజు.

1. యేసుక్రీస్తు పాపుల రక్షకుడనే సత్యాన్ని విశ్వసించక అనేకులు
అంధకారములోపడి నశిస్తున్నారు. కొందరు కైస్తవులను కూడా ఇలా విశ్వసించక
నవించు వారిలో లెఖించవచ్చును. కొందరు ఆయన పాపుల రక్షకుడని విశ్వసించ
వచ్చును కాని రక్షణను పొందడంలేదు.

ఒక్కసారి బైబిలు పుటలను తిరగవేయండి మత్తయి (1:21) ఏమంటు
న్చాడో చూడండి.

“తన ప్రజలను వారి పాపముల నుండి ఆయనే రక్షించును గనుక
ఆయనకు “యేసు” అని పేరు” యేసు అనే మాటకు “రక్షకుడు” అని అర్థము.

సిలువ నుండి పరిశుద్ధ రక్తము పుడమిపై పడిన మరుక్షణం నుండే
ప్రాణికోటి పాపవిమోచనకై విజ్ఞాపన ప్రారంభమైనది. ఆ విజ్ఞాపన లోకమునే
సిలువవైపు రమ్మని పిలువసాగినది. సిలువే క్షమాపణా చిహ్నమై, సిలువపైనే
తస్మ్కరునికి రక్షణ భాగ్యం లభించగా, ఆ సిలువే విమోచన చిహ్నమైనది.

సిలువ మరణమునకు పిమ్మట. మరణము సమాధిలోనే త్రొక్కి“పాపులను
రక్షించుటకు క్రీస్తు యేసు లోకమునకు వచ్చెను....” (1 తిమో 1:15)



గనుక “.....ఈ (యేసు) నామముననే మనము రక్షణ పొందవలెను
గాని ఆకాశము క్రింద మసుష్యులలో ఇయ్యబడిన మరియే నామమున రక్షణ
పొందలేము” (అ.కా. 4:12)

అందుచేతనే యేసుక్రీస్తు పాపుల రక్షకుడైనాడు. పౌలును దమస్కు గవిని
రక్షించినాడు, సమరయ ప్రీ సుకారు గ్రామంలో యాకోబు బావియొడ్ద
రక్షించబడినది. జక్కయ్య యేసును తన ఇంటిలో చేర్చుకునే రక్షించబడినాడు.
ఫిలిఫ్పై చెరసాల అధికారి ఆ రాత్రే రక్షించబడినాడు. ఇలా కాలము దొర్లుతున్న
కొద్దీ, తరములు గడుస్తున్నకొద్దీ నేడు కోటానుకోట్ల మంది రక్షించబడి, యేసు
పాపుల రక్షకుడను మాటకు సాక్షిభూతులై ఉన్నారు.

2. యేసు రోగులను స్వస్థపర్చువాడు, “యేసు దేవుని రాజ్య సువార్తను
ప్రకటించుచు... ప్రజలలోని ప్రతి వ్యాధిని రోగమును స్వస్థపర్చెను... నానా
విధములైన రోగములచేతను, వేదనల చేతను పీడింపబడిన వ్యాధిగ్రస్తు లందరిని
దయ్యములు పట్టిన వారిని, చాంద్రరోగులను, 'పక్షవాయువు గలవారిని వారు
ఆయన యొద్దకు తీసుకొని రాగా ఆయన వారిని స్వస్థపర్చెను” (మత్త 4:28-24)
అంతేగాక “ఆయన తన పన్నెండు మంది శిష్యులను పిలిచి అపవిత్రాత్మలను
వెళ్ళగొట్టుటకును, ప్రతి విధమైన రోగమును. (ప్రతి విధమైన వ్యాధిని స్వస్థపర్చు
టకును వారికి అధికార మిచ్చినాడు (మత్త 10:1)

అనుపమశక్తిగల యేసు నామంలోనే స్వస్థత ఉన్నది. స్వస్థతను, రక్షణ
నుండి వేరేచేసి చూచుట అవివేకము. యెష 53:4-5లో యేసు “నిశ్చయముగా
మన రోగములను భరించెను, అతడు పొందిన దెబ్బలచేత మనకు స్వస్థత
కలుగుచున్నది.” అను వాక్యము యొక్క అంతరార్థ మిదే?

గనుక యేసుక్రీస్తు నీ వైద్యునిగా ఆశ్రయించగల విశ్వాసము గలవాడవైతే
ఆయన నామమే సర్వరోగ నివారిణి కాగలదు.

3. యేసు పరిశుద్ధాత్మభిషేక మిచ్చువాడు, పరిశుద్ధాత్మ అనగా దైవ
త్రిత్వములోని తృతీయ వ్యక్తి, తండ్రీ తన కుమారుని పంపుటలో పాపులు
రక్షించబడి విశ్వాసులైనారు. అట్టి విశ్వాసుల విజయ జీవితంకై కుమారునిచే
పంపబడ్డవాడు - పరిశుద్ధాత్ముడు.



పరిశుద్ధాత్ముని గూర్చి యేసు పరమున కారోహణ కాకముందు శిష్యులకు
సవిస్తరంగా బోధించినాడు. “మీరు యెరూషలేము నుండి వెళ్ళక నా వలన
వినిన తండ్రియొక్క వాగ్ధానము కొరకు కనిపెట్టుడి యోహాను నీళ్ళలో బాప్తిస్మ
మిచ్చెను గాని కొద్ది దినములోగా మీరు పరిశుద్ధాత్మలో బాప్తిస్మము పొందెదరు”
(అ.కా. 1:4) అని చెప్పినాడు.

ఆ విధంగా వారలు కనిపెట్టుచుండగా పెంతెకోస్తునాడు “వేగముగా
వీరు బలమైన గాలివంటి యొక ధ్వని ఆకాశము నుండి ఆగస్మాత్తుగా కలిగి
వారు కూర్చుండియున్న ఇల్లంతయూ వ్యాపించెను. అందరూ పరిశుద్ధాత్మతో
నిండివారై ఆత్మ వారికి వాక్సిక్తి అనుగ్రహించిన కొలదీ అన్య భాషలతో
మాట్లాడసాగిరి” (అ.కా. 2:1-4)

అన్య భాషలు మాట్లాడుట పరిశుద్ధాత్మాభిషేకానికి గుర్తు.

క్రీస్తును నమ్ముటే పరిశుద్ధాత్మాభిషేకం కాదు క్రీస్తును విశ్వసించుటవేరు,
నీటిలో బాప్తిస్మం పొందుట వేరు. నీటి బాప్తిస్మ మిచ్చువాడు - పాస్టరు, ఆత్మ
బాప్తిస్మ మిచ్చువాడు - క్రీస్తు, కనుక ప్రభువు నామమున ప్రార్థనలు సలుపుట
వల్లనే పరిశుద్ధాత్మను పొందుట సాధ్యము.

“దేవుడు తనకు విధేయులైనవారికి అనుగ్రహించిన పరిశుద్ధాత్మను”
(అ.కా. 5:32) పొందాటకై 120 మంది శిష్యులవలె ప్రార్ధనలతో విధేయులై
కనిపెట్టుకొనవలె సిద్ధెలలో నూనె కలియున్న బుద్దిగల కన్యకలవలె ప్రకాశిస్తూ
పెండ్లి కుమారుడైన క్రీస్తుకె మెలకువగా యుండి ప్రార్థన చేయవలె.

4. రాబోవు రారాజు! పాత , కొత్త నిబంధనలలో క్రీస్తు ప్రభువు రెండవ
రాకడకు సంబంధించిన సంకేతము లనేక మున్నవి. యేసుప్రభువు ఒలీవల
కొండపై కూర్చొని ఉండగా శిష్యులాయన చెంతకు ఏకాంతముగవచ్చి ఆయన
రెండవ రాకడకు యుగసమాష్తికి నిదర్శనములను అడగ్గా ప్రభు విటుల
సెలవిచ్చినాడు.

“జనంపైకి జనం, రాజ్యంపైకి రాజ్యం లేవగలవు. గజ్జకట్టి కరవు రక్కసి
విలయనాట్యం చేస్తుంది. భూమి విచ్చిపోతుంది. ఆకాశము ప్రక్కలై ఉల్మ్కాసాత
ములు పుట్టును.



“ధరాతలంపై కారుచీకట్లు క్రమ్ముకుంటవి. తారకా చంద్ర దినకర బింబ
గతుల్లో భయోత్సాతములు కలిగించే ప్రకయార్భటులు పిక్కిటిల్లగలవు. చుక్కలు
నేలరాలును. ఈ ప్రజలపై కోపోద్రిక్తతలు పెరిగి కత్తులకు వారి కుత్తుకలు
తెగి, రక్తధారలు యేరులై పారగలవు. ముట్టడిదారులకు బంధఢీలై ప్రజలు బ్రహ్మం
డమే ఘార్టిల్లు విధంగా హాహాకారములు పెట్టగలరు.

“ప్రళయ సంభూతమైన సముద్రఘోషల పెను ధ్వనులకు ప్రజలు పెడ
బొబ్బలు పెట్టగలరు! లోకాని కాసన్నం కానున్న ఉపద్రవ పరిణామాలకు
భయభట్రాంతులైన జనం ధైర్యం విలోలమై చిత్తము చెడి నేలకూలగా యుగ
సమాప్తం కాగలదు.

అప్పుడు....

“పసిడి రెక్కల దేవదూత ఆవిశాలాంత ఆకాశాంతమున దగద్ధగాయ
మాన ప్రభలతో పుడమెల్ల అదిరే దివ్యనాదం చేస్తాడు. అప్పుడు మనుష్య
కుమారుడు సంపూర్ణ (ప్రభావంతో దిక్కులు తేజరిల్లే ప్రకాశంతో మహితాత్ముడై
ధవళపయోద సింహపీరిపై వచ్చుట మీరు చూడగలరు. తన దూతలను పంపి,
నలుదిక్కుల నుండి తానేర్చచుకున్న వారినందరినీ సమీకరించుట మీరు చూడ
గలరు.

“చిగుర్చుతున్న అంజూరపు చెట్టును చూసి వసంతాగమనాన్ని ఎలా
తెలుసుకుంగారో అటులనే ఈ సంభవములు ప్రాప్తించినప్పుడు దేవుని రాజ్య
మాసన్నమాయెనని మీరు తెలుసుకోండి. అవన్నీ సంభవించేంత వరకు ఈ
యుగము గతించదని నేను వక్కాణిస్తున్నాను. యుగములు కాలసముద్ర
గర్భమున కలసిపోవచ్చును. ఆకాశము నశించవచ్చును, ఈ ధరిత్రే గతించ
వచ్చును. కాని నా పలుకులు గతించవు” అంటూ ప్రభువు తన రెండవ రాకడకు
నిదర్శనములను శిష్యులకు నివేదించినాడు.

“ఆ దినమూ, ఆ ఘడియా నా తండ్రికే ఎరుక, ప్రజలు గాని దేవ
దూతలుగాని, మనుష్య కుమారుడు గాని ఎరుగనే ఎరుగరు ఆ దినము కొరిక
అ(ప్రమత్తులై వేచి ఉండండి” అని హెచ్చరించాడు.

' ఆయన రాకడ, లోకం పోకడ పూర్వదిశను పుట్టి పడమటి దిశకు
తృటిలో పాకిపోయే మెరుపు చందంగా ఉండగలదట!

ఈ రెండవ రాకడను విశ్వసించనివారు క్రైస్తవులే కారు. అటులనే సంపూర్ణ
సువార్తలో ఆది నాలుగవ సూత్రమై యున్చది.



ప్రభువు రెండవ రాకడ కొరకు శుభప్రదమైన నిరీక్షణతో నుండు వారు
తమ ప్రవర్తన యెడల మెలకువ కలిగి ఉత్తమ సేవకులుగా తీర్చబడగలరు.

ఇచ్చట యాకోబు (5: 7-8) విశ్వాసులందరకీ శిరోధార్యమై యున్నది.

“సహోదరులారా! ప్రభువు ఆగమన పర్యంతము ఓపిక కల్గియుండుడి!
ప్రభువు ఆగమనము సమీపించుచున్నది, గనుక మీ హృదయములను స్థిరపర్చు
కొనుడి”
