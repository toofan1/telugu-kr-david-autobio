
1932-33 సంవత్సరమది.

మా అన్న అబ్రహాం బోర్డింగు స్కూలులో చదువుతూ సెలవులకు ఇంటికి
వచ్చినాడు.

అన్నను చూడగానే నా భావనలు విహంగమువలె రెక్కలు విప్పుకున్నాయి.
నాతోపాటు చదివినవారందరూ పంతుళ్ళూ, పంతులమ్మలై పై ఉద్యోగాలకు
వెళ్ళిపోయినారు. మా అన్నకూడా ఒక పంతులు వలె తయారై వచ్చాడు.

ఇక నేనా! నా బ్రతుకు పల్లెటూరి రైతు బ్రతుక్కే నోచుకొన్నది ?

1934 జూన్‌ నెల వచ్చింది. పాఠశాలకు వెళ్ళే ఏర్పాటు మా అన్మకే
చేయబడింది. తెల్లవారితే మరల చదువుకునే అవకాశం - ఆయనదే.

ఈ చదువుపై నా ఆలోచనలు తల మున్మలై ఉండగా, నే నేదో పొరపాటు

చేసినందున ఆ మూడు రోజులు మా తండ్రి నన్ను కఠినంగా గద్దించడం, నా
ఆలోచనల్లో ఆజ్యం పోసినట్టయింది.



దానితో నాకు బ్రతుకుపైననే విరక్తి కలిగింది. ఇట్టి చిన్న చిన్న సంఘటనలే
అనేక చారిత్రక మార్పులను గొనితెచ్చుటకు కారణభూతమైప్పుడు ఒకని
బ్రతుకులో మార్పుతేవడ మనగా నెంత ?

“క్రొవ్వుతూట” 1857 భారత మహా విప్లవానికి దారితీయలేదా? దావీదు
మహారాజు కావడానికి చిన్న సంఘటన కారణం కాలేదా? అటులనే ఈ
సంఘటన ఈ చిన్న దావీదులో ఏఏ మార్పులు గొనిరానున్నదో ?

ఏమైనప్పటికి వ్యవసాయ పనుల నుండి విముక్తి పొందాలనే దృఢ
నిశ్చయానికి వచ్చాను. ఎవరితోనూ మాట్లాడకుండ నా అంతట నేనే సా
జీవితగమ్యానికి బుర్రలో అనేక పథకాలు వేసుకున్నాను.

రాత్రి భోజనం చేసాను. బావి యొద్దకు వెళ్ళాను. అచట పాకలో
పరున్నాను. మా అన్న మెల్లగా నా ప్రక్కకు చేరి అర్ధరాత్రి వరకూ ఏవేవో
నీతిబోధనలు చెప్పాడు.

“తమ్మీ? నాయన నిన్ను తిట్టినా కోప్పడినా నీకోసమేరా! బాధపడకు
ఊరునూ, తల్లిదండ్రులను విడచి దూరప్రాంతాలకు వెళ్ళకు. మనం దగ్గర
లేకపోతే మన పాల్లేరు, విరోధులు, మన తండ్రిని కొట్టి ఆస్తి లాక్కుంటారు,
మనం దగ్గరుంటే తండ్రికి బలం”.

అనుభవనీయుడు అలా చెప్పుకుంటూ పోతూనే ఉన్నాడు. నా రెప్పలు
మూసుకు పోయినవి.

తెల్లవారబోతుంది - ఇంకా తొలికోడి కూయలేదు. దిగ్గున మెలకువ
వచ్చింది. రెండు ప్రక్కలా చూసాను, పాల్లేర్లు నిద్రపోతున్నారు - మా అన్న
మహరాజులా నిద్రిస్తున్నాడు. అతనికేం, తెల్లారితే అదృష్టమే అతనిది, అరిసెలు,
బూరెలు, కొత్తబట్టలు, బోర్డింగు స్కూలులో (ప్రవేశమూ!

నా టబ్రతుకో ? బండచాకిరీ, మోటతోలడం !

మెల్లగ లేచి, నా బుర్రలో నున్న పథకాన్ని అనుసరించాను, అడ్డదారిని
అడవులబడి, తెల్లవారేసరికి జనగామ చేరిపోయాను, బడిపిల్లలంతా ఈ
ప్రపంచం యీతిబాధలతో నిమిత్తం లేకుండా కులాసాగా ఆడుకొంటున్నారు.



ఇదే బోర్డింగు స్కూలును 8 ఏండ్ల క్రితం వొదిలిపెట్టాను. ఇన్నాళ్ళకు
మళ్ళా ఇచ్చటికే దారి కలిగింది, అవును మనవస్తువు ఎక్కడ సడిపోతే అక్కడే
వెతకాలి, పడిన చోటొకటి వెదికేచోటు మరొకటి కాకూడదు గదా ?

నేరుగాపోయి రూథర్‌ఫర్డు దొరగారి బంగళా గేటుముందు నిలిచాను.
శ్రీమతి స్టెల్లా దొరసానమ్మ గేటుపద్దకు వచ్చింది, ఆమెను చూడగానే “సలాం
అమ్మ!” అని ఒక సలాం పారేసాను.

ఆమె వరుసగా ప్రశ్నల వర్షం కురిపించసాగింది.

“ఏమి కావాలి?”

“చదువు కావాలి”

“ఏ ఊరు నీది ?”

“టంగుటూరు”

“నీ తంది ?"

“రామయ్య, మీ స్కూలులో చదువుతున్న అబ్రహాం తమ్ముడ్మి, డేవిడ్‌
నాపేరు”.

“ఏ తరగతిలో చేరతావ్‌ ?”

“నాలుగు”

నా సమాధానం విని ఆమె చర చరా లోనికెళ్ళి ' నీటీ తెచ్చి “దీనిని
హెడ్మాప్టరు కివ్వు” అన్చది.

ఆ చీటీ చూసేసరికి “ఈ డేవిడ్‌ను నాలుగవ తరగతిలో చేర్చు€ 1”
అనే మాటల్ని చూసి నేను పరవశించిపోయాను.

ఆ స్టెల్లా దొరసానమ్మకు లోలోన కృతజ్ఞతార్చణలు చెల్లించుకొన్న

నన్ను 4వ తరగతిలో చేర్చుకున్నారు, ఆ రోజున నా బ్రతుకులో
సంతోషకరమైన రోజు.

నీ రికార్డుషీటు ఏది? నీ పెట్టి, బట్టలు ఎక్కడ? నీ బోర్డింగు ఫీజు
ఎవరు కడతారు? మొదలైన ప్రశ్నలేవీ వేయకుండానే నన్ను ఆ స్కూలులో
చేర్చుకున్నారంటే సంతోషం కాక మరేమి ?



ఒకప్పుడు నా సహాధ్యాయి శ్రీ జి.వి. సామ్యేలు ఇప్పుడు పంతులై
కూర్చున్నాడు. కొందరు పై చదువులకు పోయినారు. నేనేమో ఒక పల్లెటూరి
విద్యార్థినీ, కట్టుకున్న బట్టలు తప్ప మరి లేనివాడను, సంతోషంతో పాటు
విచారం కూడా నన్ను వెంబడించింది.
ఆ విచారంతోనే తిరుగుచున్నాను.

నా యెదుట ఎంతో చూడ ముచ్చటైన ఏధేను తోటవలెనున్న వింత
వింత రంగుల మొక్కలుగల వనము, కన్నుల పండువైన పొలము, ఆ చుట్టూ
(ప్రహరీ గోడ పల్లెటూరి పిల్లవాడినైన నాకు ఆ వాతావరణం ఎంతో హృద్యమంగా
కనబడింది. అంతా కొత్తగా ఉంది. దీనికి ఏ విధమైన (ప్రశ్నలు లేకుండానే
నన్ను స్కూలులో చేర్చుకొనుట మరొక సంతోషము. నా ఆనందానికి
అవధులులేవు. తన్నితే బూరెల గంపలో పడ్డంత సంతోషం కల్గింది నాకు.

ఆ సాయంత్రం - సరిగ్గా నాలుగున్నర గంటలకు.
తప్పిపోయిన కుమారుని కొరకు మా తండ్రి అన్వేషణ సాగుతూనే వుంది.

వూరారా వెదకి వెదకి ఏమాయ్యాడో, ఎటుపోయాడోనన్న దిగులుతో
ఆయన నేరుగా జనగామ మిషన్‌ కాంపౌండ్‌లో. అడుగుపెట్టాడు.

ఆయన వచ్చేటప్పటికి కాంపౌండ్‌లో పంతుళ్ళు, పంతులమ్మలు కలిసి
ఆడుతున్న వాలీబాల్‌ ఆటను చూస్తూ విచిత్రంగా మధ్య స్థంభంవద్ద కూర్చున్నాను.

మా నాయనా నా దృష్టిలో పడ్డాడు.

శరీరమంతా ఒక్కసారిగా విద్యుత్తు ప్రాకినట్టయింది. నా గుండె

జల్లుమనగా, ఆలోచన స్తంభించిపోగా, ఒకే సమయంలో దుఃఖమూ, భయము
నన్ను ఆవరించాయి.

నా తండ్రి ఏడుపుముఖంపెట్టి “ఏమిరా? ఇక్కడెందుకున్నావురా?” అని
చేతులు చాచాడు.

ఆ చాచుటలోనే పితృ మమత ఉట్టిపడుతోంది. దైవ సముడైన తండి
కళ్ళలోకి కన్పీరు తెప్పించాననే బాధ నాకూ కలిగి, ఏడుపుముఖంతోనే అన్నాను.

“చదువుకోవడానికి”


“వొద్దురా! ఇది అన్నవంతుకదరా, ఇంటికి పొదాము రారా!” అని
బ్రతిమిలాడసాగాడు.

నేనా పబ్రతిమలాటకు లొంగలేదు. పంతుళ్ళచే చెప్పించాడు. అయినా
నా నిర్ణయం మారలేదు.

చివరకూ బజారుకుపోయి, కొత్త బట్టలు, పెట్టి, పైసలు ఇచ్చి వెళ్ళిపోయి
నాడు.

ఇక అంతే - నా కుటుంబానికీ నాకూ మధ్య కథ నిలిచిపోయింది.
అన్న అక్కడే, తమ్ముడిక్కడే.
