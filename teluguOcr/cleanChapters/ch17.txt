17

ఇంతటి ఉజ్జీవ తరంగాలు వరంగల్లులో వస్తున్నప్పటికి నేను ఉద్యోగం
విడువకుండానే, డ్యూటి అయిన వెంటనే నాకు వేరే ధ్యాసలేదు. “ఫెయిత్‌
హోం”కు రావడం, తోడి జత పనివారితో ప్రార్థనలో మునిగిపోవడం.

ఒక ప్రార్ధన కూటములో నా భవిష్యత్తును గురించి ఎంతో విలపించినాను
ఆ భవిష్యత్తు ఉజ్వలమా ? లేక అంధకారమా? దైవ ప్రవచనమే విధంగా
ఉంది ?

అట్టి సమయంలో బ్రదరు క్రీస్తుదాసు ద్వారా ఒక ప్రవచనము
బయల్వెడలినది. “నా కుమారుడా? డేవిడ్‌! నీవు బ్రహ్మచారిగా ఉండాలను
కుంటున్నావు. ఆది నా చిత్తంకాదు. నీవు వివాహము చేసుకొనుట ద్వారానే
నా సేవ చేయాలి, నిన్ను అనేకుల రక్షణార్థము యేర్చరచుకున్నాను. నిన్ను ఆ
విధంగా వాడుకొనబోవుచున్నాను. ఇదే యెహోవా వాక్కు!”

ఈ ప్రవచనం యెవరి ద్వారా వచ్చినది.

కొత్తగా కేరళ నుండి వచ్చిన వాని నుండి, ఆయనతో నాకంతగా
పరిచయంలేదు - పైగా నా హృదయంలోని ఆలోచనలు ఆయనకు బొత్తిగా
తెలియవు.

ఆయనది వైశ్య కులం.

రక్షణ పొందినదీ కొత్తగానే.

ఆ క్రీస్తుదాసు నా హృదయకుహరంలో నా భవిష్యత్తుకై నేను సాగిస్తున్న
అన్వేషణలోని అంతరార్ధం చెప్పినాడంటే అది దైవవాక్కు గాక మరేమి?

ఏమైనా ఆ ప్రవచనాన్ని నా హృదయంలోనే భద్రపరచుకున్నాను.

“వివాహము అన్ని విషయములో ఘనమైనది” అని (హైబ్రీ 13:4)
బైబిలు చెబుతున్నది.

అయిననూ నా దృష్టి అటు పారలేదు.

పరిస్థితులు ఒక రకంగా త్రోసుక వస్తున్నవి.


అంతకు ముందు బాప్టిస్టు మిషనులో పనిచేస్తున్న కొత్తపల్లి జోనాతాను
దంపతులు దైవనిర్దేశంగా రక్షించబడి ఈ పెంతెకోస్తు పరిశుద్ధాత్మ సత్యమును
వెంబడించినాడు.

తత్ఫలితంగా పెద్ద తుఫాను బయలుదేరినది.

జోనాతాను దంపతులను బాప్టిస్టు మిషనువారు, తామిచ్చిన ఇల్లును
కాళీచేసి వెళ్ళిపొమ్మని తాఖీదు నిచ్చినారు.

ఆయన నొక్కర్చేకాదు, అలా అనేక మంది పెంతెకోస్తు అనుభవమును
పొందిన తల్లిదండ్రులను మిషను ఉద్యోగాల నుండి పికివేస్తున్నారు.

అంతేకాదు, వారీ బిడ్డలను కూడా మిషను బోర్డింగుల నుండి వెళ్ళగొడు
తున్నారు. అలా వెళ్ళగొట్టబడ్డ పిల్లలు “అయ్యో ప్రభువా, మాకు దారియేది?”
అని గగ్గోలుపెడుతూ పెట్టెలు నెత్తిన పెట్టుకొని, విద్యను చాలించి ఎవరి ఇళ్ళకు
వారు పోతున్నారు.

పెంతెకోస్తు సత్యాన్ని బాప్టిస్టు సిద్ధాంతంతో ఎదుర్కొనే శక్తిలేక ఇట్టి
దురాగతానికి ఆ మిషనువారు పూనుకొన్నారు.

ఆ దురాగతానికిబలై, మిషను బోర్డింగు నుండి వెళ్ళగొట్టబడిన వారిలో
జోనాతాను దంపతుల కుమార్తె - లీలమ్మ ఒకతె, ఆ విధంగా ఒక ఏడాది
కాలంపాటు ఆమె విద్య వ్యర్థమైపోయినది.

కాని ఆమె అన్ని విద్యలకూ మించిన దైవ విద్యనే నేర్యుకొన్నది. ఆమె
తల్లిదండ్రులు, తమతో పాటు పెంతెకోస్తు కూటాలకు ఆమెకు తీసుకొచ్చేవారు.
ఇలా వస్తూ పోతూ ఉండడంలో పరిశుద్ధాత్మ ఆమెను ఆవహించినది. ఆ
పరిశుద్ధాత్మ ప్రభావంతో అనేక కృపావరములను ఆమె పొందినది. 14వ
ఏటలోనే ఆమె రక్షించబడినది. అచటి నుండి ఆమె ఒక మండుతున్న అగ్నికీలయె
జ్వాజ్వల్యమానముగా ప్రకాశించసాగినది.

ఆమెకు దేవుడిచ్చిన వాగ్ధానమిది!

“ప్రధానులతో, తన ప్రజల ప్రధానులతో వారిని కూర్చుండబెట్టుటకై
ఆయన నేల నుండి దరిద్రులను లేవనెత్తువాడు. ఆయన సంతులేని దానిని
ఇల్లాలుగాను. కుమాళ్ళ సంతోషముగా గల తల్లిగాను చేయును” కీర్తనలు
113:7-9.


అట్టి మిషను బోర్డింగు నుండి వెడలగొట్టబడిన దీనులందరికి పెరటి
కల్పమువలె శిక్షణ పొందిన ఒక ఉపాధ్యాయుడు దొరికాడు.

ఆయనే శ్రీ జి.బి. సామ్యేలు.

ఆయన చేతిలో వరంగల్లుజిల్లాలో ఏ గ్రామములోనైనా సరే పాఠశాల
నడిపించుటకు జిల్లా విద్యాధికారి ఆర్డరు ఉన్నది.

జీతంరాళ్ళకై పాఠశాలను నడిపించాలా? లేక విశ్వాస జీవితాన్ని చేబట్టి,
బడుల నుండి వెళ్ళగొట్టిబడిన పెంతెకోస్తు వారి పిల్లలకు చదువు చెప్పాలా?
సామ్యేలు పంతులు గారికి గొప్ప సంకటస్థితే ఎదురైనది.

కాని సామ్యేలు పంతులుగారు విశ్వాస జీవితాన్నే చేబట్టినారు. అదియూ

పరిశుద్ధాత్మ ప్రబోధమే. అందుచేతనే విశ్వాసుల పిల్లలందరకీ “సామ్యేలు
పంతులు” అనే పేరుతో చిరస్మరణీయుడైనాడు.

ఇలా ఎందరెందరో అనేకానేక అగ్నిపరీక్షలను ఎదుర్కొన్నారు. ఆ పరీక్షల్లో
వారందరూ విజయం సాధించారు.

నాకూ అటువంటి పరీక్షే ఎదురైనది. రక్షణ పొందుటతోనే భవిష్యత్తు
కొరకు నేను వేసుకున్న పథకములన్నీ రద్దయిపోయినవి. డాక్టరును అవ్వాలనే
కోర్కె స్థానంలో “సాధూ సుందర్‌ సింగ్‌” నవ్వాలనే ఆసక్తి పెరిగింది.

నే నపుడు పరిశుద్ధాత్మ ఉజ్జీవ మహా ప్రవాహంలో కొట్టుకుపోతున్నాను.
తన ఆత్మ ద్వారా దర్శనము ద్వారా (ప్రభువు పదే పదే మాట్లాడుతున్నాడు.

గంటవలె ఆయన వాక్కులు నా గుండెల్లో కొడుతున్నవి,

“సువార్త చాటించాలి”

ఎప్పుడైతే నేను బాప్తిస్మం పొంది క్రీస్తు శిష్యుడనయ్యానో, క్రీస్తు మాటను
ఎన్ని వొడుదుడుకు లొచ్చినా ఆచరించాలి !

ఇది నా హృదయంలో అరని మంట !

డ్యూటీ పూర్తికాగానే సోదరుడు పరంజ్యోతిగారితో కలిసి, వీసల్లో
పేటల్లో, బాకాలతో ప్రసంగాలుచేసి సాక్ష్యాలు ఇచ్చేనారము. వరంగల్లు
హన్మకొండ పరిసరాలను సువార్తతో నింపేవారము.


మా సువార్త ప్రచారములో మేము పాదమూనిన గ్రామాల్లో ఘణపురం
స్టేషను సమీపాన ఉన్న తిమ్మంపేటలో మహమ్మదీయ జాగీర్దార్ల పిల్లలకు చదువు
నేర్పుటకై పిలువబడ్డాను.

వారికి చదువు నేర్చుతూనే వరంగల్లు కూటమితో నా జీవితం పెనవేసు
కొని ఉండేది. అలా రక్షణ పొందిన పిమ్మట నా బ్రతుకులో ఏడాది గడచి
పోయింది.

ఈ సమయంలోనే కారల్‌స్వాను అనే స్వీడిష్‌ భక్తుడు యాదృశ్చికంగా
ఒకసారి నన్ను కలుసుకొని “సోదరుడా, డేవిడ్‌ ! నీవు ప్రభువు సేవకు బయలు
దేరాలి, తన సేవకు రమ్మని ప్రభువు నిన్ను పిలుస్తున్నాడు. నీవు సమర్పించు
కోవాలి” అని ఉద్భోదించాడు.

ఇలా ఒక్క ప్రక్కనేను సువార్త సేవకు సంపూర్ణంగా అంకితం కాబడుటకు
శ్రోయబడుతున్నాను.

మరొక ప్రక్కనా తల్లిదండ్రుల బాధ తగ్గలేదు. వారు నన్ను గృహస్తునిగా
చేసి సంసార మహాసాగరంలోకి త్రోయడానికి ఉబలాడుపడుతున్నారు.

నేను ప్రభువు సమాధానం కొరకు కన్నీటి ప్రార్థనలో కనిపెడుచున్నాను.

Picture
నా తండ్రి రామయ్యతో మా మామగారు శ్రీ జోనాతాను


ప్రభువు చిత్తమైనట్టుగా శ్రీ జి.బి. సామ్యేలు దంపతులు నన్ను తీసుకొని
శ్రీ కొత్తపల్లి జోనాతాను గారింటికి వారి జ్యేష్ట కుమార్తె లీలమ్మను చూడవలెనని
పోయినారు.

మాటలు జరిగినవి. లావాదేవీలు సంభాషణలు కూడా సాగినవి.
సేవాదీక్షగల నేను మెల్లగా పెళ్ళి సరంజామాలో చిక్కుకున్నాను.

కొండంతాభారం భుజాలపై పడుతున్నదనే భయం వేధిస్తున్నప్పటికీ
ప్రభువు బయలుపర్చిన నేరవేర్పు జరిగితీరాలి గదా!

పరిశుద్ధ గ్రంధము చెప్పినట్టుగా నేను వివాహమాడబోయే యువతి
ఎట్లా ఉండాలో ఆలోచించాను.

“చూపుకు చక్కనిదనిగాని మనస్సుకు నచ్చినదనిగాని పెళ్ళి చేసుకో
కూడదు” ఆది 6:2. “అందము మోసకరము, సౌందర్యము వ్యర్థము, యెహోవా
యందు భయభక్తులు కలిగిన స్త్రీ కొనియాడబడును” సామె 31:30.

లీలమ్మ గొప్ప ఉజ్జీవ విశ్వాసి, పరిశుద్ధాత్మ వరప్రసాది, దైవసేవలో
ఎట్టి శోధనలు, వేదనలూ ఎదురైనా ఎదురీది నిలువగల యువతి.

వివాహమే ఆడితే ఆమెనే వివాహమాడాలి. సహధర్మచారిణి ఆనదగు
అర్హతలన్నీ ఆమెలో ఉన్నవి. పరిశుద్ధ గ్రంథము యొక్క గీటురాయిపై నిగ్గుదేలిన
శీలవతి ఆమె, ధర్మ నిర్వహణలో, పెంతెకోస్తు సత్యమును వెంబడించుటలో.
నా అడుగులో అడుగువేసి నడువగలదన్న విశ్వాసం నాకు కుదిరింది.

నా విశ్వాసంతో పనేమి? దైవ నిర్ణయము ఎలా ఉన్నదో ?
