
19

అన్నమంతా చూడనక్కరలేదు - ఒక మెతుకు చాలు, ఆ విధంగా
దేవకాంతలా నున్న లీలమ్మను చూడగానే నా తల్లి గాడంగా కౌగలించుకున్నది.
అత్తమామల హృదయాన్ని తొలి సన్నివేశంలోనే దోచుకున్నది - లీలమ్మ.
మా తల్లిదండ్రులు, బంధువర్గము, మా వివాహముతో భక్త్యావేశము,
నిత్య సేవ తగ్గిపోయి, సంసారంలో మునిగిపోగలమని పగటి కలలెన్నో కన్నారు.
అవన్నీ కల్లలని తేలిపోయింది.

అప్పటి వరకూ ఒంటరి సాక్ష్యమైతే ఇప్పుడు జంట సాక్ష్యమైంది. ఒక
అగ్నిశిఖకు మరో అగ్నిశిఖ తోడైంది.

వివాహబంధంతో రక్షణానందం అతిశయించింది. ఒంటరిగా
నున్నపుడు నా సేవకొరకు దేవుని పిలుపువచ్చింది. కాని నేను తెగంచలేకపోతిని.
ప్రభువుకు సంపూర్ణంగా సేవచేయలేకపోతున్నందుకు చింతా ఉన్నది. కాని
శ్రీమతి లభించింది. రెండు కడుపులు నిండాలి. ఒక ప్రక్క ఆత్మ తీవ్రత,
మరొక ప్రక్క ఆకలి తీవ్రత ?

ఎవరు పోషిస్తారు? ఎవరు ఆదరిస్తారు? ఆ ఆచరణకర్త, పోషణకర్త ఆ
ప్రభువేనని ఆయనపైనే భారం వేసాను.


Picture
నా శ్రీమతి లీలమ్మ నేను



ఉద్యోగమూ అలాగే ఉన్నది. దానితోడు ఉపాధ్యాయ వృత్తీ అలాగే ఉన్నది.

కొత్త పెళ్ళి కూతురుతో ఘణపురం స్టేషనులో దిగి, గూడుబండిలో
అక్కడికి 5 మైళ్ళలోనున్న తిమ్మంపేటకు వెళ్ళాను. “మా మాస్టారు వచ్చారు?”
అంటూ ముస్లిం బాలబాలికలంతా గుమికూడి ఆహ్వానించారు.

లీలమ్మకు జతగా ఉండి, మావద్ద చదువు నేర్చుకోవడానికై మా తమ్ముడు
యాకోబును, మా రెండో సోదరి శారమ్మను కూడా మా తల్లిదండ్రులు ఇక్కడికే
పంపించారు.

ఉపాధ్యాయవృత్తి చేస్తున్నా, నా జీవిత గురి ప్రభువు సేవే. లీలమ్మ,
నాలో ప్రభువు సేవావేశాన్ని పెంచేదిగాని ఏనాడూ కుంచించలేదు.

ఆ రోజుల్లో భారత రాజకీయాకాశంలో ప్రళయార్భటులు పిక్కటిల్లు
తున్నాయి. బ్రిటిషు సామ్రాజ్యవాదుల ధాస్యశృంఖాలను తెంచి స్వరాజ్యం
కోసం, పదులు, వందలు, వేల సంఖ్యలో నవయువకులు “వందేమాతరం”
నినాదంతో జైళ్ళకు పోతున్నారు.

ఒక వొంక మహాత్మాగాంధి సాత్విక స్వాతంత్రోద్యమాన్ని ఉద్భోదిస్తూ -
ఉంటే మరొకవొంక నెహ్రూ, సుభాష్‌ చంద్రబోస్‌ (ప్రభృతులు, తీవ్ర ఆవేశంతో
“చస్తే కీర్తి వస్తే రాజ్యము” అని నినాదిస్తూ యువతరాన్ని ఉద్రేకపరుస్తున్నారు.

అట్టి మహోద్యమాన్ని చూస్తున్నప్పుడల్లా నా రక్తం పొంగేది. భారత
ప్రజాకోటి ఇన్ని త్యాగాలకు సిద్ధమైంది - దేని కోసం ? స్వరాజ్యం కోసం ?
క్షణికమైన లౌకిక రాజ్యం కోసం ?

క్షణికమైన లౌకిక స్వరాజ్యం కోసమే వేలాది మంది చెరసాలలు, లాఠీ
దెబ్బలు, తుపాకి కాల్పులను లెక్కచేయకుండా పోతున్నారే? శాశ్వతమైన దైవ
రాజ్యం కోసం, ఆ రాజ్యం కోసం సన్నద్ధపరచడానికి, ఇంకెంత త్యాగమైనా
చేయాలి.

యేసుక్రీస్తు రాజ్యము - నిత్య రాజ్యము

అట్టి రాజ్యంకోసం గతచరిత్రలో ఎందరెందరో (కైస్తవ యోధులు అనుపమ
త్యాగాలు చేయలేదు? ప్రాణాల్ని తృణ సమానంగా .వొడ్డలేదు? గుండెను
క్రొవ్వొత్తిలో కరిగించి, ఆత్మార్పణం చేయలేదు.



వారందరూ నావలె తమకు వీలైనప్పుడల్లా త్యాగాలు చేసారా? నేను
వీలైనపుడల్లా పాస్టరు పి.యం. సామ్యేలుగారితోనూ, సోదరుడు పరంజ్యోతి
గారితోనూ సేవచేస్తునే, ఈ ఆలోచనలు తామకతంపరగ కలుగుతున్నాయి.

Picture
నేను, అపొస్తలుడు పి.యం. సామ్యేలు, పాస్టరు పి.ఎల్‌. వరంజ్యోతిగార్లు

ఆదికాలంలో అపొస్తలులను ప్రభువు పోషింఛలేదా? అరణ్యములో 40
దీర్ధ సంవత్సరాలు, ముప్పయి లక్షల మంది ఇశ్రాయేలీయులకు దేవుడు “మన్నా”
ఆహారమిచ్చి పోషించలేదా?

చరాచర ప్రపంచమునకు పోషకకర్త, సర్వజగత్సృష్టికర్త ఆయనే కదా?

ఆయనే నమ్మతగినవాడు, ఇరువురమే గల మా కుటుంబాన్ని జగత్కర్త
పోషించలేడా?

ఆయన సేవకే సర్వం సమర్భణం గావించ సిద్ధపడినపుడు ఆ బరువు
భారాలు ఆ పరాతృరుడువే.

“ఎవ్వడును ఇద్దరు యజమానులను సేవించలేడు” అను (ప్రభువు వాక్కు
నా అనుభవంలోనికి " వచ్చినది. ప్రభువుకు పట్టుదలతో ప్రార్థన చేసినాను,
ఉద్యోగమునకు, ఉపాధ్యాయ వృత్తికి తిలోదకములిచ్చు భాగ్యము కలిగించి,
సంపూర్ణంగా తనసేవకు వాడుకొనమని ఆ ప్రభువును ప్రార్థించగా, (ప్రభువు
నా మొరవినినాడు.

41 కొత్త సంవత్సరము వచ్చినది. జనవరి 18వ తేదీన ప్రభువు నన్నూ
నా కుటుంబాన్నీ తనసేవకు ప్రత్యేకించుకొనినాడు. తనసేవలో ఆశ్చర్యముగా
వాడుకొనుచు, జీతనాతములులేని అపొస్తలుల అడుగుజాడలను అనుసరించు
భాగ్యాన్ని నాకు కలిగించినాడు.



నాకిప్పుడు నిండార గుండె ఉన్నది. గుండెలో ధైర్యమున్నది. పరిపూర్ణ
విశ్వాసమున్నది. ఆ విశ్వాసంలో మహత్తర శక్తి ఉన్నది నాకిక ఆర్థిక భయంలేదు:
ఎట్టి అవరోధములైనా తృణ సమానములు క్రీస్తు కేతనము' చేబూని ఒకరి
కిరువురమై ప్రకృతే పులకింతం కాగా క్రీస్తు నామమును గాలి, వెలుతురు
చొరని తావులకు సైతం గొనిపో సమకట్టినాము.

ఇట్టి భాగ్యాన్ని ప్రసాదించిన ఆయనకే సదా స్తోత్రములు చెల్లునుగాక !
