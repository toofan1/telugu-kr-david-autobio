
22

1942 మే నెలలో గుడివాడ తాలూకా మోపర్రు గ్రామంలో శ్రీ కోటే
జేమ్సుగారి ఆధ్వర్యమున పెంతెకోస్తు సభలు జరిగినవి. పాస్టర్లు పి.యం.
సామ్యేలు, పి.యల్‌. పరంజ్యోతి, బి.యస్‌. లూక్సన్‌ గార్లతో కలసి, నేను, నా
భార్య లీలమ్మ కూడా ఆ సభలకు వెళ్ళినాము ఆ సభలు నాలుగు రోజులు
జరిగినవి. అన్ని రోజులూ స్నానానికి నీళ్ళే కరువైనవి. ముఖ్యులకు మాత్రం
రేషనింగువలె మనిషికి మూడు చెంబుల నీళ్ళు కొలచి ఇచ్చారు. మిగిలిన
వారికి అవీలేవు.

_, ఆ సభల నుండి గండిగుంటకు వచ్చాం. మరునాటి ఉదయానికి లీలమ్మ
ఎడమకన్ను వాచినది. డాక్టరు యేసుదాసు, డాక్టరు ఎస్తేరు డేవిడ్‌ గార్లు ఎంత
చికిత్స చేసినా అది రాను రాను పెద్దదై వారం రోజులకు కన్నే ప్రమాదంలో
పడిపోయినది. కనుగుడ్డే పగిలిపోయినది.

ఆహా! ఏమి ఈ వ్యధలు, వ్యాకులములు, పంచజ్ఞానేంద్రియాల్లో నేత్రం
ప్రధానం అన్నారే - అట్టి నేత్రం పోయినప్పుడు ఏ మానవుడైనా ఎంత
వ్యధాభరితుడౌతాడో చెప్పలేం.

కాని లీలమ్మ మాత్రం “నన్ను స్వస్థపర్చు యెహోవాను నేనే” అని
వాగ్ధానంచేసిన పరమ వైద్యుని విడువలేదు. మందులను ఆశించలేదు.
బాధపడుతూ కూడా సణగలేదు.

“మీరు సణుగకుడి! వారిలో కొందరు సణిగి సంహారకునిచేత నశించిరి”
(1 కొరి. 10:10)

ఇశ్రాయేలు జనం 40 సంవత్సరములు అరణ్యంపాలు కావడానికి, ఆ
అరణ్యములో నశించడానికి ఈ సణుగుడే కారణం. వారలు ఇలా తమ మహా
ప్రస్థానంలో 12 సార్లు సణిగినారు. ఎర్రసముద్రం వద్ద శత్రువులు తరుము
కొస్తున్నప్పుడు, మారాలో నీళ్ళ గురించి, మరికొన్ని చోట్ల మాంసం గురించి,
మార్దాయాసం గురించి పరి పరి విధాల సణిగిన కారణంగానే స్వనాశనమును
కొనితెచ్చు కున్నారు.

అట్టి సణుగుడు అంశం లవలేశమైనా నా లీలమ్మలో లేదు. కష్టాలలో
నష్టాలలో సైతము ఆ ప్రభువు చింతన దక్క అన్య మెరుగని భక్తురాలామె.



అట్టి భక్తురాలకు ఆమె భర్తనైనా నాకూ సువార్త సేవలో రాళ్ళదెబ్బలు! పంచమ
ప్రాణమైన ప్రధమ కుమార్తె మరణం నేడు కన్నే పోవడం.

ఆహా ప్రభువు సేవకులకు ఎట్టి పరీక్షను ఆ ప్రభువు కల్పిస్తున్నాడు ?
పరీక్షల్లోనే భక్తుడు కాకలుతీరుట సంభవిస్తుందనేమో - ఈ కష్టాలు!

కానిమ్ము! ఎన్ని కష్టాలొచ్చినా అవి పుటంపెట్టిన బంగారంవలె మా
సువార్త జీవితం ఉద్దీప్తం కావడానికేనని భావించాము.

కష్టాల్లో నిలిచేవాడే - గెలుస్తాడనే పరమ సత్యాన్ని ఈ విధంగా జీవితం
రుజువు చేసినది.

ఇట్లుండగా గుంటూరుజిల్లా, తెనాలి తాలూకాకు చెందిన “యీమని”
గ్రామ విశ్వాసులు పాస్టరు పి.యం. సామ్యేలుగారినీ, పరంజ్యోతిగారినీ కూటాలు
పెట్టమని ఆహ్వానించారు. ఆ ఆహ్వానాన్ని విశ్వాసంతో అంగీకరించి, వెంట
నేను కూడ వెళ్ళి, కూటాలు పెట్టాం. ఆ కూటలలో నా ప్రసంగాల ధాటిని,
పవిత్ర జీవన సరళిని గాంచి, ఆ గ్రామ విశ్వాసులు సామ్యేలుగారిని, మరో
కోరిక కోరారు. డేవిడ్‌ దంపతులను సేవకు “యీమని”లో నియమించమని.

ఆ కోర్కె అంగీకరించబడింది.

మా దంపతులం “యీమని”కి పంపబడ్డాం.

గుంటూరుజిల్లాలో తెనాలి పసుపు పంటకు ప్రసిద్ది, “ఆంధ్రా ప్యారిస్‌”
అని ఈ తెనాలినే పిలుస్తారు. ఆ విధంగా ఆంధ్రాకు గుంటూరు నడిగడ్డ
అయితే. తెనాలి పోతుగడ్డని వాడుకలో ఉన్నది.

“ఈమని”లో మా కాపురం ఒక పశువుల పాకలో, ఒక ప్రక్క పశువులు,
మరొక ప్రక్క మేమూ సహజీవనం నెరపుకుంటున్నాం.

దీనికీ నేను చింతించలేదు.

ఈ పశువులపాకలోనే సర్వజన సన్నుతుడు, నిఖిల లోకైకనాథుడు,
చతుస్సముద్ర పరీత మహీస్థలాన్నే పాపన మొనర్చిన యేసు స్వామి జన్మించాడు.
అట్టి పాకలో మేము కాపురముండుట అదొక భాగ్యమే.

కాని ఇచట ఆహారం కూడా లేదు.



వాతావరణమా? మాకు భిన్నంగా ఉన్నది. “ఇచట పెంతెకోస్తు సత్యమనే
వ్తిత్తనం మొలకెత్తదు” అని గ్రామస్థులు ప్రగల్బాలు పలికేరు. కాని వారి మాటలకే
విలువ లేకుండా పోయినది. వారి ప్రగల్బాలు ఫలించలేదు.

ప్రభువు వాక్యము బండను పగులగొట్టు సుత్తె వంటిది. రెండంచుల
ఖడ్గమది, మేము ఈ పనిలో అడుగుపెట్టిన కొద్ది దినాలకే సంపూర్ణ సువార్త
సత్యము, సత్తెనపల్లి, దొనకొండ, వినుకొండ, నర్సారావుపేట, తెనాలి, రేపల్లె,
సజ్జావారపాలెం, పెదపాలెం. క్రాప మొదలగు తావులకు పదరసమువలె
ప్రాకినది. సంఘాలు స్థాపించబడ్డాయి.

ఆ సమయంలో అనగా 1942 ఆగష్టు 15వ తేది నుండి తూర్పుగోదావరి
జిల్లా అంతర్వేది పాలెంలో మొదటిసారిగా సీమోను బైబిలు పాఠశాలలను
నడుపుటకు పెద్దలు నిశ్చయించినారు.

నేనూ, లీలమ్మ ఆ పాఠశాలకు విద్యార్థులంగా ఈమని నుండి బయలు
దేరాం.

కాని ఆగష్టు 9వ తేదిని భారత జాతీయ కాంగ్రెసు “క్విట్‌ ఇండియా”
తీర్మానం చేయడంతో భారతదేశమంతా గొప్ప మహావిప్ల్తవం విజృంభించినది.

గాంధిజీ, నెహ్రూ మొదలగు పలువురు జాతీయ నాయకులను ప్రభుత్వం
నిర్బంధించినందుకు ఆగ్రహోదగ్రులై భారత యువలోకం ఉప్పెనలా పొంగి,
రైళ్ళను తగులబెడుతున్నారు. ప్రభుత్వ కార్యాలయాలకు, పెట్రోలు టాంకులకు
సైతం నిప్పంటించారు.

ఉత్తర భారతదేశమంతా విప్లవాగ్ని గుండగా మారిపోయింది. మన
ఆంధ్రవీరులు ఈ ఆగష్టు ఉద్యమంలో ఎవరికీ తీసిపోమని, తెనాలి పట్టణంలో
తుపాకి కాల్పులకు గురై వీరమరణం చెంది రుజువు చేసారు.

అటుల సంకుల స్వాతంత్ర్య సమరం సాగుతున్న సమయంలో ఆ
ప్రయాణం!

అంతర్వేదిపాలెం చేరుటెట్లు? రైళ్ళు, బస్సులు, కడకు నాటుబండ్లు సైతం
లేవు.



నా లీలమ్మ, ఆందోళన పడుతున్న నన్నుగాంచి, తానో మూటను
నెత్తినెత్తూకుంటూ, పదండి! దేవుడిచ్చిన కాళ్ళు ఉన్నవి అన్చది. నేనూ పెట్టెనెత్తిన
పెట్టుకున్నాను. ప్రయాణ సౌకర్యాలే లేని ఆ తరుణంలో దేవుడిచ్చిన కాళ్ళే
మాకు ఆలంబనమైనవి.

ఈమని నుండి విజయవాడకు 20 మైళ్ళు. కాలినడకను ప్రయాణం,
నెత్తిన సామాను, నడిచి...నడిచి...దాహంతో నాలుకలు పిడచకట్టుకపోగా,
ఆ లసి, దేవుడిచ్చిన ఒక చెట్టు క్రిందికి చేరాం. ప్రక్కనున్న కాలువ నీళ్ళతో
దప్పిక తీర్చుకున్నాం. కొంతసేపు అక్కడే విశ్రమించినాము.

లీలమ్మ అప్పుడు చూలాలు !

నాకపుడు గుర్తు కొచ్చింది.....

ప్రతీ వ్యక్తి తన జన్మ స్థలములో పన్ను విధింపు పత్రాలలో పేర్లు నమోదు
చేసుకోవాలని రోమను చక్రవర్తి అగస్తసు రాజశాసనము ప్రకటించినపుడు,
మూటా ముల్లె కంచర గాడిదపై వేసుకొని నిండు చూలాలైన మరియను వెంట
బెట్టుకొని బీద వడ్రంగియైన యోసేపు నజరేతు పట్టణం నుండి అక్కడకు
డబ్బైఅయిదుమైళ్ళ దూరమున్న బెత్లెహేము ఊరికి బయలుదేరినాడు. ఆ పవిత్ర
దంపతులు దారిలోపడ్డ ఆగచాట్లు మాకు కొంత సహనాన్ని ప్రసాదించాయి.

మరల లేచి ప్రయాణం సాగిస్తూ కృష్ణా తీరానికి రాగా ఒక పుణ్యాత్ముడు
నావపై నదిని దాటించినాడు. ఎట్టకేలకు విజయవాడలో పడ్డాం. స్టేషనుకు
చేరాం.

ఏవీ, రైళ్ళు ?

ఎక్కడ కక్కడే నిలిచిపోయాయి - ఆగష్టు ఉద్యమ తాకిడికి ! ప్రయాణాని
కిక అవరోధమే.

ప్లాటుఫారంపైనే, పడిగాపులుపడి, ప్రభువును ప్రార్థించుకుంటూ పడు
కున్నాం. నా లీలమ్మ తలను నా తొడపై ఉంచుకొని, నేను గోడకు జేరబడి
ఒక కునుకు తీసాం. కొంతసేపటికి లేచి కూర్చున్నాము. ఎడారిలో చలివేంద్రము
దొరికిన విధంగా ఒక శుభవార్త మా చెవుల్లో పడింది. పోలీసు కాపలాతో ఒక
బండిని గుడివాడ వరకూ నడుపుతున్నారట.



ప్రాణాలు లేచివచ్చినవి. ఆ రైలును ఎక్కాం. అయితే అది కదలదే -
ప్రార్ధించి, ప్రార్దించి వేచిచూడగా అది కదిలింది. “అమ్మయ్య” అనుకున్నాం.

గుడివాడ చేరాం. అచట నుండి భీమవరం మీదుగా నర్సాపురం చేరాం.
ఆ ప్రయాణానికి ఒకటిన్నర దినాలు పట్టింది. నరసాపురం రేవులో చూడగా
ఒక నావ తెరచాప ఎత్తి ఉంది. దానిపై సఖినేటిపల్లి రేవుకు చేరాం. అక్కడ
నుండి ఒంటెద్దుల బండి ప్రయాణం. ప్రయాణం చేస్తుండగా ఆ బండి
గతులకుల్లో పడి బోల్తా కొట్టింది. లీలమ్మ గర్భిణీ ప్రమాద మొచ్చిందనుకున్నాను.
కాని ఆ గంగం ప్రభువు కృపవల్ల గడిచింది.

ఎట్టకేలకు తూర్పుగోదావరిజిల్లాకు కంఠహార మనబడి, కొబ్బరితోటల
దేశంగా ప్రసిద్ధిచెందిన కోనసీమకు కలికితురాయి అయిన అంతర్వేదిపాలెంకు
చేరాం.
